نام کتاب,نویسنده,مترجم,گوینده,قیمت,انتشارات,تاریخ انتشار,زبان,حجم فایل,توضیحات,دسته بندی,آدرس کاور
مغازه خودکشی,ژان تولی,احسان کرم‌ویسی,هوتن شکیبا,"۲۸,۰۰۰",رادیو گوشه,۱۳۹۸/۰۴/۳۱,فارسی,443.68,"اگه یک روز لبخند زدن را فراموش کنیم، زندگی کردن دیگر چه ارزشی دارد؟ دورانی را تصور کنید که به هرجا نگاه می‌کنید، تلخی، بدبختی و افسردگی را می‌بینید. زندگی در سیاهی و پوچی به‌قدری برای همه عادی شده، گویی حالت دیگری از زیستن وجود نداشته باشد. در این شرایط، مرگ بر زندگی ترجیح داده می‌شود و تقاضا برایش آن‌قدر زیاد می‌شود که کسب‌و‌کاری راه می‌افتد با هدف کمک به مردم برای تدارک یک مرگ دلخواه. کتاب مغازه‌ خودکشی، شرح یک تجارت پرسود با مشتریانی است که حاضرند برای مرگشان هزینه کنند.

  خلاصه کتاب مغازه‌ خودکشی
در شهری نامعلوم در دوره‌ای آخرالزمانی، خانواده‌ی تواچ نسل در نسل با افتخار مشغول تجارتی پرمتقاضی هستند؛ آن‌ها با راهنمایی مشتریان‌نشان در انتخاب ابزارآلات خودکشی، شعار خانوادگی‌شان را عملی می‌کنند: «آیا در زندگی شکست خورده‌اید؟ لااقل در مرگتان موفق باشید». همه‌چیز در این خانواده با مرگ گره خورده است. هرچه‌قدر فرزندان خانواده بیشتر به استقبال مرگ می‌روند، بیشتر از طرف والدینشان تشویق می‌شوند. انحطاط، روان‌پریشی، غم و گمگشتگی  مردم شهر به رونق روزافزون کسب‌وکار این خانواده دامن می‌زند، تا این‌که تولد فرزند سوم خانواده همه چیز را برهم‌ می‌زند.
نگاهی به شخصیت‌های کتاب مغازه خودکشی
ژان تولی Jean Teulé نویسنده‌ی کتاب مغازه خودکشی  Le Magasin des suicidesدر انتخاب اسامی شخصیت‌های کتابش، نگاهی به افراد مشهوری داشته که با خودکشی زندگی خود را پایان داده‌اند. پدر خانواده‌ی تواچ، میشیما نام دارد که برگرفته از اسم نویسنده‌ی صاحب‌سبک ژاپنی «یوکیو میشیما» است.
«میشیما» خالق آثار درخشانی مثل چهارگانه‌ی دریای حاصلخیزی است که انتشارات نگاه آن‌ها را به فارسی منتشر کرده است و منتقدان آن را برابر ژاپنی مجموعه‌ی «در جست‌وجوی زمان از دست رفته» مارسل پروست، نویسنده‌ی مشهور فرانسوی می‌دانند. «میشیما» از آن دست نویسنده‌هایی است که عقایدش را فراتر از کتاب‌هایش در زندگی شخصی خود پیاده کرده است. «میشیما» در اعتراض به شکست ژاپن در جنگ جهانی دوم، افول اقتدار و زوال ارزش‌های سنتی در پادگان نظامی توکیو در برابر دیدگان مردم دست به هاراگیری، نوعی خودکشی تشریفاتی ژاپنی می‌زند که در آن فرد با شمشیر شکم خود را پاره می‌کند. نتیجه‌ی‌ هاراکیری، مرگی عذاب‌آور و پردرد است که در سنت ژاپنی، روشی برای جبران خفت و خطا و هم‌زمان حفظ شرافت محسوب می‌شد. «میشیما» با انتخاب چنین مرگی قصد داشت جامعه‌ی ژاپنی زمانه‌ی خودش را به خود آورد و آن‌ها را از تباهی و سقوط آداب و رسوم کهن ژاپنی آگاه کند.
یکی از فرزندان خانواده‌ی تواچ در کتاب مغازه‌ی خودکشی، ونسان نام دارد که به نقاش مشهور هلندی یعنی «ونسان ون گوگ» اشاره دارد. «ون گوگ» با نبوغ سرشار هنری، بخش‌هایی از زندگی طبقه‌ی فرودست اجتماع را نقاشی کرده که در دوران او هیچ طرفداری نداشت. او که مدت‌ها با افسردگی و ملالت دست‌وپنجه نرم می‌کرد، سرانجام با شلیک گلوله در شکمش به زندگی‌اش پایان داد.
دختر خانواده‌ی تواچ نیز مرلین نام دارد که یادآور هنرپیشه‌ی آمریکایی «مرلین مونرو» است. «مونرو» را نماد زیبایی قرن بیستم می‌دانند، با این‌حال او زندگی غم‌انگیزی داشت؛ «مرلین» کودک یتیمی بود که بارها در بین خانواده‌های مختلف دست به دست شد و یکی از قیم‌هایش به او تجاوز کرد. حس ناامنی و آشفتگی روانی همیشه با «مرلین» همراه بود. او در اوج شهرت و محبوبیت با مصرف قرص‌های خواب‌آور خودکشی کرد. البته به باور بسیاری مرگ او مشکوک است و برخی آن را ماجرایی سیاسی می‌دانند.
آلن، نام فرزند سوم خانواده که در داستان مظهر امید و مثبت‌اندیشی است، از نام دانشمند انگلیسی و پدر هوش مصنوعی «آلن تورینگ» گرفته شده است. «تورینگ» در جریان جنگ جهانی دوم تلاش‌های بسیاری برای رمزگشایی از پیغام‌های نیروهای آلمانی انجام داد که منجر به ابداع روش‌های جدیدی برای شکستن رمزها شد. موفقیت او در این پروژه، سرآغازی برای علم کامپیوتر و فناوری‌های مربوطه محسوب می‌شود. «تورینگ» به دلیل تمایلات جنسی در دادگاه محاکمه شد و پس از تحمل دوره‌ی کوتاه هورمون‌درمانی، با مصرف سم سیانور به زندگی‌اش پایان داد.
مادر خانواده لوکریس نام دارد. در تاریخ رم باستان، «لوکریس» همسر زیبای یک سرباز رمی است. بر اساس اسناد به‌جا‌مانده، همسر «لوکریس» مشغول جنگی در خارج از شهر است که دوستی قدیمی برای ملاقاتش به خانه‌اش می‌آید. او در غیاب مرد خانه از فرصت استفاده کرده و به زور به «لوکریس» تجاوز می‌کند. گرچه همسر «لوکریس» پس از بازگشت از جنگ به دنبال انتقام‌گیری از متجاوز است، اما «لوکریس» از غم و غصه‌ی اتفاق با ضربات چاقو خودش را می‌کشد.
معرفی نویسنده مغازه خودکشی و آثارش
ژان تولی در سال 1935 در سن‌لوی فرانسه به دنیا آمد. نویسنده، کارتونیست و فیلم‌نامه‌نویس خلاقی است که رمان مغازه خودکشی مهم‌ترین اثر او محسوب می‌شود. ژان تولي این اثر را در سال 2007 منتشر کرد که با استقبال عمومی مواجه شد و به بیش از بیست زبان ترجمه شد. «فرشته سمی»، «ویروس» و «شوهر هارلی‌برلی» از جمله کتاب‌های دیگر ژان تولي است.
بررسی ژانر کتاب مغازه خودکشی
صحبت کردن از مرگ، خودکشی، جنون، تجاوز و اعتیاد ساده نیست. بازگو کردن تلخی نهفته در این پدیده‌ها برای مخاطب دردآور است. یکی از روش‌های شرح این مفاهیم استفاده از زبان طنز است. بیان طنز‌آلود با استفاده از واژه‌ها یا موقعیت‌های خنده‌دار تلخی این مفاهیم را کم می‌کند و خواننده را مشتاق می‌کند تا متن را بخواند و از طریق متن داستان با افسردگی، جنایت، نژادپرستی و فقر مواجه شود. این سبک از نوشتار را که به دنبال روایت جنبه‌های تاریک زندگی است، کمدی سیاه یا طنز تلخ می‌خوانند.
نویسنده‌ی کمدی سیاه با مفاهیم تلخ شوخی می‌کند و هم‌زمان به معضلات فرهنگی و اجتماعی اعتراض می‌کند. زبان گستاخ و هجو بی‌پروای هنجارهای متداول جامعه ویژگی اصلی این سبک است که اثری تکان‌دهنده و غیرمنتظره بر مخاطبش می‌گذارد. از کمدی سیاه برای انتقاد و شرح مسائلی استفاده می‌شود که جامعه تحمل مواجهه‌ی بی‌پرده را با آن ندارد. آثار ادبی بسیاری از این سبک برای رساندن پیام‌های خود استفاده کرده‌اند که برخی از آن‌ها به موفقیت‌های چشمگیری دست یافتند. به نظر می‌رسد عنصر طنز اگر به خوبی در متن پیاده شود، تاثیرگذاری اثر را به مراتب بیشتر می‌کند و مخاطب بیشتری را جذب خود می‌کند.
شخصیت «ژوکر» در مجموعه‌ی کمیک «بتمن»، فیلم «باشگاه مشت‌زنی» و رمان « تبصره 22» از نمونه‌های مشهور این سبک هستند.
ژان تولی در این رمان با استفاده از سبک کمدی سیاه به سراغ خودکشی می‌رود و با شوخی کردن با مرگ، بی‌معنایی زندگی مدرن را ریشخند می‌کند. شخصیت‌های داستان، بی‌معنایی و سرگشتگی در شرایط سخت زندگی را با انتخاب نحوه‌ی خودکشی جبران می‌کنند. تولد فرزند سوم خانواده، واکنشی تمثیلی به وضعیت بغرنج جامعه‌ی علم‌زده و پوچ‌گراست. مثبت‌اندیشی آلن که برخلاف اطرافیانش است، امید، شور و علاقه به زندگی را به دیگران یادآوری می‌کند ولی همین تضاد رفتاری او با دیگران هم جنبه‌ای طنز‌آمیز دارد که با پایان غافلگیرانه‌ی داستان، مخاطب را بیشتر مبهوت می‌کند.
اقتباس‌ کتاب مغازه خودکشی
در سال 2012 بر مبنای کتاب ژان تولی، انیمیشنی با کارگردانی «پاتریس لُکُنت» ساخته شد که با استقبال مخاطبین مواجه شد. تئاتری نیز با اقتباس از این رمان با کارگردانی «سروش طاهری» در تماشاخانه‌ی «مهرگان» اجرا شد.
نشر «چشمه» رمان مغازه خود کشی را با ترجمه‌ی «احسان کرم‌ویسی» از زبان فرانسه به فارسی منتشر کرده است. نسخه‌ی pdf کتاب با این ترجمه برای دانلود در فیدیبو قرار گرفته است. کتاب صوتی مغازه خودکشی با صدای هوتن شكيبا برای علاقه‌مندان به کتاب صوتی این اثر در فیدیبو موجود است.
در بخشی از کتاب مغازه خودکشی می‌خوانیم:
«آلن! آخه چندبار باید بهت بگم؟ وقتی مشتری‌هامون از مغازه خرید می‌کنن، به‌شون نمی‌گیم به زودی می‌بینمت. ما باهاشون وداع می‌کنیم. چون دیگه هیچ‌وقت برنمی‌گردن. آخه کِی این‌رو تو کله‌ات فرو می‌کنی؟»
لوکریس تواچ با عصبانیت کاغذی را پشت خود در دستان گره‌خورده‌اش پنهان کرده بود که با تکان‌های عصبی او می‌لرزید. بچه‌ی کوچکش روبه‌روی او ایستاده بود و بشاش و مهربان نگاهش می‌کرد. خانم تواچ خم شد و با لحن سرزنش‌آمیز محکم‌تری گفت: «و یه چیز دیگه؛ این جیک‌جیک کردنت رو تموم کن. وقتی یکی میاد این‌جا نباید به‌ش بگی _ادای آلن را درمی‌آورد_ ""صبح به‌خیر"". تو باید با لحن یه بابامُرده به‌شون بگی ""چه روز گندی مادام "" یا مثلا بگی ""امیدوارم اون دنیا جای بهتری براتون باشه، موسیو."" خواهش می‌کنم لطفا این لبخند مسخره رو هم از صورتت بردار. می‌خوای این یه لقمه نون رو ازمون بگیری؟ آخه این چه رفتاریه که وقتی یکی رو می‌بینی چشم‌هات رو می‌چرخونی و دست‌هات رو می‌بری پشت گوشت و تکون‌شون می‌دی؟ فکر کردی مشتری‌ها می‌آن این‌جا لبخند ابلهانه‌ی تو رو ببینند؟ واقعا می‌ری روی مُخم. مجبورمون می‌کنی پوزه‌بند به‌ت ببندیم.»
خانم تواچ از دست آلن به‌شدت عصبانی بود. او زنی بود با قدی متوسط و حدودا پنجاه ساله. موی قهوه‌ای خوش حالت و کوتاهی داشت که پشت گوش جمع‌شان می‌کرد و طره‌ی روی پیشانی‌اش نوعی طراوت زندگی به او می‌بخشید. درست مثل موی مجعد طلایی آلن. زمانی که مادرش سرش داد می‌زد، مویش به عقب می‌رفت؛ انگار باد پنکه به آن‌ها می‌خورد.»","['داستان و رمان', 'داستان و رمان خارجی', 'داستان و رمان فرانسه']",https://newcdn.fidibo.com/images/books/92139_92067_normal.jpg
شرط‌بندی,آنتون چخوف,حسین کارگر بهبهانی,میلاد تمدن,,ماه آوا,۱۳۹۷/۰۲/۰۱,فارسی,23.97,"از دوره‌ی کودکی هر بار از ما می‌پرسیدند که علم بهتر است یا ثروت پاسخ اغلبمان علم بود. چرا که فکر می‌کردیم تنها با علم می‌توان به ثروت دست یافت و انسان خردمند بهتر از انسان ثروتمند اما بی‌خرد است. اما ثروت هم مسئله‌ی کم اهمیتی نیست. حال اگر در یک شرایط قرار بگیریم و مجبور به انتخاب باشیم کدام را انتخاب می‌کنیم؟ اگر گزینه‌ای جلویمان بگذارند و بگویند 15 سال از عمر خود را بدهید و میلیون‌ها تومان پول دریافت کنید حاضر به انجام این کار هستیم؟ آنتوان چخوف نویسنده‌ی بزرگ روسی در داستان تاثیرگذار «شرط‌بندی» شخصیت‌های خود را با یک شرط‌بندی عجیب روبه‌رو می‌کند. شرطی که برنده‌ی آن برای بدست آوردن پول زیاد باید موقعیت سختی را تجربه کند.
خلاصه داستان شرط‌بندی
داستان کوتاه «شرط‌بندی»نوشته‌ی نویسنده‌ی بزرگ روسی آنتوان چخوف است که در سال 1889 میلادی به زبان روسی نوشته شد و در زبان انگلیسی با عنوان   The Betمنتشر شد. هنوز هم با گذشت بیش از یک قرن از انتشار آن، می‌توان از این داستان عمیق و پرمفهوم درس گرفت. همان‌طور که از نام‌ آن می‌توان حدس زد این داستان درباره‌ی شرط‌بندی بین دو نفر است و با به صورت دانای کل (سوم شخص) روایت می‌شود.
داستان با طرح پرسش «مجازات اعدام بهتر است یا حبس ابد» در یک مهمانی آغاز می‌شود. مرد بانک‌دار که میزبان مجلس است اعتقاد دارد که اعدام بهتر از حبس ابد است چرا که اگر انسان در یک لحظه به زندگی‌اش پایان دهد بهتر از این است که در حبس ذره ذره زجرکش شود. اما وکیل جوانی با این حرف میزبان مخالفت می‌کند و می‌گوید که حبس ابد بهتر از اعدام است چون زیستن به هر شکلی بهتر از مرگ است. به این ترتیب بین مرد بانکدار ووکیل جوان شرطی بسته می‌شود که اگر وکیل بتواند به مدت 15 سال در یکی از اتاق‌های نزدیک خانه‌ی بانکدار حبس انفرادی را تحمل کند، دو میلیون روبل از بانکدار دریافت کند. وکیل جوان حق خروج از این اتاق و ارتباط با دنیای بیرون را ندارد. او تنها مجاز به خواندن کتاب، نوشتن و خوردن و خوابیدن است اما بعد از 15 سال پایانی غافلگیرکننده برای هر دو شخصیت اتفاق می‌افتد.
آنتوان چخوف؛ داستان‌نویس معروف روس
آنتوان چخوف نویسنده و نمایشنامه‌نویس بزرگ روسی در 17 ژانویه سال 1860 در «تاگانروک» در شمال قفقاز در خانواده فقیری به دنیا آمد. او براى به دست‌آوردن هزینه‌های زندگی خود و خانواده اش، برای روزنامه‌های فکاهی روسیه داستان‌های کوتاه و مطلب می‌نوشت. چخوف در سال 1880 وارد دانشکده پزشکی شد و از آن زمان به بعد نوشتن برای او تبدیل به یک حرفه جدی شد. از اولین مجموعه داستان‌های چخوف «قصه‌های ملپامن» و مجموعه داستان «هنگام شام» بودند که آن‌ها را در سال آخر دانشگاه و بعد از فارغ‌التحصیلی منتشر کرد. چخوف برای مجموعه داستان‌های«هنگام شام» جایزه پوشکین را از فرهنگستان روسیه دریافت کرد. آنتوان چخوف مهارت فوق‌العاده‌ای در نوشتن داستان‌های کوتاه داشت به طوری‌که از این نویسنده نزدیک به 700 داستان کوتاه تاکنون منتشر شده است که بیش‍تر آن‌ها را هنوز هم می‌توان بارها و بارها خواند.
از مهم‌ترین داستان‌های کوتاه او می‌توان به داستان«شرط‌بندی»، «از دفترچه خاطرات یک دوشیزه» و «بوقلمون صفت» اشاره کرد. تسلط چخوف تنها به داستان کوتاه محدود نشد. او در نوشتن نمایشنامه و رمان هم تبحر زیادی داشت و آثار مطرح زیادی را در شکل نمایشنامه و رمان از خود به جا گذاشت.
«دایی وانیا»، «سه خواهر»، «مرغ دریایی» و «باغ آلبالو» از نمایشنامه‌های چخوف و «دوئل»، «داستان ملال انگیز» از داستان‌های بلند او هستند. توانایی و نبوغ چخوف در انتخاب گفت‌وگوهای جذاب و روایت واقع‌گرایانه‌ی او باعث شد تا بسیاری او را یکی از مهم‌ترین داستان کوتاه‌نویسان تاریخ بنامند.
آنتوان چخوف عمر کوتاهی داشت او در چهل و چهار سالگی زمانی که 25 سال از زندگی خود را وقف ادبیات کرده بود در سال 1904 بر اثر بیماری سل از دنیا رفت. با این‌که سال‌ها از مرگ او می‌گذرد اما ادبیات مدرن جهان مدیون سبک و آثار چخوف است.
ویژگی داستان‌های کوتاه چخوف
چخوف از نویسندگان بزرگ روسی است که هنوز هم بعد از گذشت یک صده از مرگ او  بسیاری از نویسندگان معاصر روسی و غیر روس تحت تاثیر داستان‌های او هستند. چخوف با سبک خاص خود چهره‌ی ادبیات مدرن جهان را دگرگون کرد و شیوه‌ی داستان‌نویسی او حتی بر نویسندگان نسل سوم آمریکا هم تاثیر زیادی داشت به طوری که «ریموند کارور» نویسنده‌ی مینی‌مالیست آمریکایی، چخوف را استاد خود می‌دانست.
یکی از دلایلی که این چنین آثار چخوف و سبک او را زنده نگه داشته است نگرش واقع‌گرایانه‌ی است که در بیش‌تر داستان‌هایش دیده می‌شود.داستان‌های چخوف روایت‌گر مسائل و دغدغه‌هایی است که از دل جامعه‌ بیرون آمده‌اند و برای هر خواننده‌ای قابل درک است، چرا که داستان‌های چخوف محدود به زمان و جامعه‌ی روسیه نیست بلکه هر خواننده‌ای در هر جای این جهان با این مسائل مواجه است و به راحتی با آن‌ها همذات‌پنداری می‌کنند. چخوف لایه‌های پنهان مسائل ساده‌ی روز که به ظاهر به چشم نمی‌آیند را در بستر داستان روایت می‌کند.
چخوف در روایت داستان‌های کوتاهش از شرح و بسط طولانی خودداری می‌کند و با ایجاز و خلاصه‌گویی بیشتر زندگی معمول افراد و رویدادهای تراژیک جزئی زندگی آن‌ها را روایتمی‌کند.
چخوف در طرح مسائل فلسفی استاد است. او به خوبی در یک داستان به ظاهر ساده در داستان کوتاه «شرط‌بندی» با مقدمه‌ای کوتاه، سریع وارد داستان می‌شود.چخوف در داستان شرط‌بندیبرای پاسخ دادن به این سوال که حبس ابد بدتر است یا مجازات اعدام، بین دو شخصیت بانکدار و وکیل یک شرط‌بندی عجیب را مطرح می‌کند که در زندگی واقعی کسی اتفاق نمی‌افتد. این شگرد چخوف است که سوالات فلسفی خود را در داستانیساده مطرح می‌کند و پاسخ آن را در واقعیت نشان می‌دهد نه در دنیای انتزاعی.
یکی از هنرهای چخوف در داستان‌نویسی خلق پایان‌بندی حیرت‌انگیز است که در داستان شرط‌بندی هم این نکته به خوبی دیده می‌شود. چخوف در این داستان افکار مرد وکیل را برای خواننده رو نمی‌کند و ممکن است هر لحظه در ذهن مخاطب این سوال شکل بگیرد که چرا وکیل جوان شرط‌بندی را قبول می‌کند. آیا از دست دادن 15 سال عمر خود به هر قیمتی می‌ارزد؟ اما پایان‌بندی بی‌نظیر این داستان افکار هر دو شخصیت را و دیدگاه‌های آنان را به خواننده نشان می‌دهد و او را غافلگیر می‌کند. چخوف از طریق داستان‌های کوتاهش پیام‌های بزرگی را به خوانندگان انتقال می‌دهد و همین باعث ماندگاری نام او در ادبیات جهان شده است. او در داستان شرط‌بندی این پیام را به خواننده می‌رساند که «پول بی ارزش است و علم و دانش قابل قیمت‌گذاری نیست».
چخوف در یکی از مصاحبه هایش گفته است که: «کار نویسنده این نیست که درباره مسائل بشری، دین و خدا و خوش‌بینییا بدبینی اظهار نظر کند. وظیفه واقعی او این است که با دقت و صداقت نشان بدهد که آدم‌های واقعی درباره این مسائل چگونه فکر می‌کنند و چه می‌گویند».
کتاب شر‌ط‌بندی اثر آنتوان چخوف با ترجمه‌ی «حسین کارگر بهبهانی» را انتشارات کانون فرهنگی چوک منتشر کرده است.
نسخه صوتی کتاب شرط‌بندی را نشر «ماه آوا» با خوانش«میلاد تمدن» منتشر کرده است و سایت فیدیبو نسخه‌ی صوتی آن را برای علاقه‌مندان به داستان کوتاه در سایت و اپلیکیشن قرار داده است.
برای خرید PDF داستان‌های کوتاه، نمایشنامه و رمان‌های آنتوان چخوف از طریق سایت فیدیبو اقدام کنید.
در بخشی از کتاب صوتی شرط‌‌بندی می‌شنویم
 از منظر عده ای از آنان، حبس ابد می بایست در همه جا جانشین اعدام می شد. بانکدار، که میزبان آنان نیز بود، گفت: «من با شما هم رأی نیستم. نه اعدام را تجربه کرده‌ام و نه حبس ابد را، اما اگر کسی بخواهد میان آن‌ها اولویت قرار دهد. به شخصه- اعدام را اخلاقی و انسانی‌تر از حبس ابد میبینم، اعدام فرد را در جا می‌کشد منتها حبس ابد آهسته آهسته، کدام جلاد انسانی‌تر عمل می کند؛ آن که در عرض یکی دو دقیقه شما را می‌کشد یا آن‌که طی سالهای متمادی جانتان را می‌گیرد؟»
یکی از مهمان‌ها گفت: «هر دوی این‌ها به یک نسبت غیر اخلاقی‌اند، چون هر دو هدف یکسانی دارند: گرفتن جان. دولت خدا نیست و حق ندارد چیزی را بگیرد که وقتی آن را بخواهی بازگشتی در آن نیست!» در میان مهمانان، وکیل جوان ۲۵ ساله‌ای حضور داشت. وقتی نظرش را پرسیدند، گفت: «مجازات اعدام و حبس ابد به یک نسبت غیر اخلاقی اند، اما اگر ناچار بودم میان مجازات اعدام و حبس ابد یکی را انتخاب کنم، قطعأ حبس ابد را برمی‌گزیدم. زندگی کردن به هر نحوی بهتر از مرگ است».
بحث داغی در گرفت. بانکدار، که جوان‌تر بود و آن‌روزها نگران‌تر به نظر می‌رسید، ناگهان عنانش را از دست داد و با مشت بر میز کوبید و سر مرد جوان فریاد کشید: «درست نیست... من سر دو میلیون شرط می‌بندم که پنج سال در حبس انفرادی نمی‌مانید!»
مرد جوان گفت: «اگر جدی می‌گویید من شرط را قبول می‌کنم، منتها پنج سال نه، بلکه پانزده سال می‌مانم!»
بانکدار با صدای بلند گفت: «پانزده سال؟ ... باشد!... آقایان من سر دو میلیون شرط می‌بندم». مرد جوان گفت: «قبول است. شما سر پولتان شرط می‌بندید و من سر آزادیم!» و بدین ترتیب، این شرط خطرناک و مسخره بسته شد.",,https://newcdn.fidibo.com/images/books/82313_36615_normal.jpg
ملت عشق,الیف شافاک,ارسلان فصیحی,احمد گنجی ، شیما درخشش,"۵۴,۰۰۰",آوانامه,۱۳۹۷/۱۰/۰۱,فارسی,1099.35,"وقتی کودکی بیش نبودم، خدا را دیدم.
فرشتگان را دیدم.
من اسرار پر رمز و راز، زیر و زبر جهان را مشاهده کردم.
فکر می‌کردم همه‌ی انسان‌ها، آن‌ها را می‌بینند؛ سرانجام دریافتم
که انسان‌ها، نمی دیدند...
 شمس تبريزي، صوفی ایرانی و مسلمان- قرن ششم هجری‌
درباره‌ی کتاب صوتی ملت عشق اثر الیف شافاک
کتاب ملت عشق که بیش از دو سال است که در فهرست پرفروش‌ترین کتاب‌های ترجمه شده در ایران قرار دارد، به چنان محبوبیتی بین خوانندگان رسیده است که برخی خوانندگان حتی بعد از بارها و بارها خواندن این کتاب از خوانش آن سیر نمی‌شوند و می‌خواهند مطالب آن را در اوقات فراغت مرور کند. به همین دلیل بود که کتاب صوتی این کتاب با گوینده‌های جدید و هیجان انگیزتر به بازار معرفی شدند.
خلاصه داستان صوتی ملت عشق
کتاب ملت عشق دو داستان موازی را پیش می‌برد. نخستین داستان، روایت زنی به نام اللا روبینشتاین است که مادری مهربان و همسری فداکار تلقی می‌شود. اما او در درونش به این باور رسیده است که ازدواجش سرد شده و باید بدون عشق و تنها برای نداوم این ازدواج تلاش کند. الا تصمیم گرفته‌ بود که همه‌ی تمرکز و تلاشش را روی تربیت و رشد فرزندش بگذارد و ویراستاری و نویسندگی که شغل اصلی او هستند را فراموش کند. در طول داستان او مجبور می‌شود که ویراستاری کتابی را برعهده بگیرد، کتابی که برای همیشه زندگی او را تغییر خواهد داد.
روایت دوم کتاب، درواقع داستان همان کتابی است که الا برای ویراستاری پذیرفته است. این کتاب درباره‌ی عشق خالصانه و عارفانه‌ی مولانا، شاعر صوفی و شمس تبریزی است که در قرن هفتم هجری اتفاق می‌افتد.    
‌در بخشی از کتاب صوتی ملت عشق می‌خوانیم
  شمس
کاروانسرایی نزدیک سمرقند، شعبان ۶۳۹
باز امشب سر شام به درون عالم دیگر کشیده شدم. این بار چیزهایی که دیدم چنان زنده، چنان واقعی، چنان براق بودند که...
خانه‌ای بزرگ که حیاطش پر بود از گل های زرد زیبا. در وسط حیاط چاهی که خنک ترین آب دنیا از آن می‌جوشید....آخر پاییز، ماه کامل در آسمان، شبی راز‌آلود... چند حیوان که به تاریکی زنده‌اند در میانه می‌گذشتند؛ جغد، خفاش، گرگ، بعضی در حال خواندن، بعضی در حال زوزه کشیدن... مدتی بعد مردی میانسال از خانه بیرون آمد، پهن شانه، نگاهش آرام، چشم‌های عسلی‌اش دوخته‌شده بر اعماق. بر صورتش سایه‌ای غلیظ، در چشمانش غمی بی مثال...
به چپ و راست چرخید و صدا زد:«شمس، شمس، کجایی؟»
بادی دیوانه سر وزید، ماه پشت ابرها پنهان شد، گویی طبیعت هم پرهیز می کرد از اين که شاهد اتفاق ها باشد. آواز جغدها خاموش شد، بال خفاش ها از حرکت ایستاد، آتش اجاق حتی دیگر صدای ترق تروق درنیاورد. سکوت مطلق، سکون بر همه دنیا حاکم شد.
مرد آهسته آهسته به نزدیک چاه آمد، خم شد و تا ته چاه را نگاه کرد. زمزمه کرد:«شمس، عزیزتر از جانم، نکند آن جایی؟»
دهانم را باز کردم تا پاسخ بدهم، اما صدایی از میان لبانم خارج نشد.
مرد بیشتر خم شد و با دقت ته چاه را وارسی کرد. ابتدا جز آب‌های تاریک چیزی ندید. بعد یک‌باره متوجه دستم شد که مثل کلکی که بعد از طوفان روی دریا تکان بخورد و با تکان خوردنش دریا را مواج کند آواره و سرگردان روی آب می‌گشت. به دنبالش متوجه یک جفت چشم شد که بالا را نگاه می‌کردند. چشم‌ها، چشم‌هایم، از ته چاه به ماه کامل نگاه می‌کردند که از پشت ابرها درآمده بود.
از جایی که انداخته بودندم به ماه نگاه می‌کردم، طوری که انگار از آسمان پرس‌وجو می‌کردم که قاتلم کیست.
‌درباره‌ی الیف شافاک نویسنده‌ی کتاب صوتی ملت عشق
الیف شافاک یکی از نویسندگان مشهور ترکیه و جهان است. این نویسنده که در ایران بانام  اليف شفق هم شناخته می‌شود آثار زیادی مانند بهترین زمان مردن، سه دختر حوا، اسکندر، شرافت و چهل قانون عشق را نوشته است. او در اکتبر سال 1971 از مادر و پدری ترک در کشور فرانسه به دنیا آمده است. شافاک تحصیلات خود را در رشته‌ی روابط بین‌الملل، مطالعات زنان و علوم سیاسی به سرانجام رسانده و مدتی را در دانشگاه میشیگان مشغول به تدریس بوده است. الیف شافاک به زبان‌های انگلیسی، اسپانیایی و عربی تسلط دارد و سفرهای زیادی به کشورهای مختلف داشته که سبب شده این نویسنده‌ی ترکیه‌ای بافرهنگ‌های کشورهای دیگر نیز آشنا باشد.
الیف شافاک اولین اثرش که داستان کوتاه بود را سال 1994 منتشر کرد و پس‌ازآن نخستین رمانش «پنهان» را نوشت که برنده‌ی جایزه‌ی رومی ترکیه در سال 1998 شد. او پس از پایان تحصیلاتش به استانبول بازگشت و نویسندگی را به‌طور حرفه‌ای آغاز کرد. شافاک مدتی را نیز در روزنامه فعالیت کرد و درباره‌ی دغدغه‌هایش که مربوط به حقوق زنان، اقلیت‌ها و آزادی بیان است، می‌نوشت. همچنین الیف شافاک به دنبال فعالیت‌های ادبی و بشردوستانه‌اش در مجموعه سخنرانی همایش تد دو بار سخنرانی کرده است. کتاب چهل قانون عشق از الیف شافاک رکورد پرفروش‌ترین کتاب تاریخ ترکیه را در سال 2010 شکاند. عده‌ای از منتقدین معتقدند که دلیل شهرت کتاب چهل قانون عشق الیف شافاک موضوع عرفانی و عاشقانه‌ی این کتاب بوده است.  
کتاب‌های الیف شافاک همیشه بخشی از مشکلات اجتماعی و انسانی را بازتاب می‌کنند این نکته در مورد کتاب‌های شافاک بسیار قابل توجه است، زیرا خوانندگان زیادی را به خود جلب می‌کند.
ترجمه‌ی کتاب صوتی ملت عشق به فارسی
انتشارات آوانامه کتاب صوتی ملت عشق را با ترجمه‌ی ارسلان فصیحی عرضه کرده و در اختیار علاقه‌مندان قرار داده است. ارسلان فصیح بدون شک یکی از مشهورترین مترجمان زیبان ترکی به فارسی است و او تاکنون آثار مهمی از نویسندگان ترک‌زبان مانند اورهان پاموک، الیف شافاک و یاشار کمال را به فارسی ترجمه کرده است. ارسلان فصیحی متولد  نوزدهم تیرماه سال 1340 است و کار ترجمه را از جوانی آغاز کرده است. او اکنون به چنان تبحری در ترجمه رسیده است که به عنوان مترجم، اورهان پاموک را در تازه‌ترین سفرش به تهران همراهی می‌کرد. ارسلان فصیحی را اکنون به عنوان مترجم پرفروش‌ترین کتاب ترجمه‌شده‌ی ایران یعنی ملت عشق می‌دانند. او با ترجمه‌ی شیوا و روانش از کتاب ملت عشق توانست کتاب ملت عشق را به بیش از صد دوره چاپ برساند. ارسلان فصیح که تاکنون چند جلد کتاب از الیف شافاک ترجمه کرده است، درباره‌ی دغدغه‌های شافاک می‌گوید: « دغدغه‌ اصلي اليف شافاك مسائل زنان، چه به لحاظ شخصيتي و چه به لحاظ اجتماعي در جامعه‌ مردسالار است و تأکید اصلي نويسنده بر مسائل هويتي زنان در جامعه‌ امروز به‌ویژه زنان هنرمند و البته زنان نويسنده است.»
چرا باید کتاب صوتی ملت عشق را خواند؟
خواندن کتاب ملت عشق یکی از مهم‌ترین کتاب‌هایی است که در دوساله‌ی گذشته در بازار ایران بوده است. خواندن این کتاب را به همه‌ی طرفداران و دوستداران کتاب پیشنهاد می‌کنیم. کتاب صوتی ملت عشق در دسته‌ی کتاب‌های داستان‌های ترکی قرار دارد و نسخه‌ی فیزیکی آن را انتشارات ققنوس منتشر کرده است..کتاب صوتی ملت عشق مناسب برای گروه سنی بزرگ‌سال است. خوانش کتاب صوتی ملت عشق را احمد گنجی و شیما درخشش به عهده داشته‌اند. کتاب صوتی ملت عشق جزو کتاب‌های حجیم و بلند با موضوع داستان‌های ترکی است. این کتاب برای افرادی که وقت بیشتری برای مطالعه دارند و می‌خواهند درزمینه‌ی  داستان‌های ترکی زمان بیشتری را به مطالعه اختصاص دهند انتخاب مناسبی است. اگر شما در دسته‌ای از خوانندگان قرار می‌گیرید که نمی‌تواند زمان زیادی را به مطالعه اختصاص دهید، می‌توانند کتاب صوتی این اثر را بشنوند و از شنیدن آن کمال لذت را ببرند.
آنچه در بالا خواندید بررسی و نقد کتاب صوتی ملت عشق اثر الیف شافاک  بود.خرید و دانلود رمان عاشقانه ملت عشق در همین صفحه امکان‌پذیر است. برای مطالعه‌ی دیگر کتاب‌ها درزمینه‌ی داستان‌های ترکی می‌توانید به قسمت دسته‌بندی کتاب‌ها مراجعه و کتاب‌های این موضوع را یکجا مشاهده کنید.","['داستان و رمان', 'داستان و رمان خارجی', 'داستان و رمان ترکیه']",https://newcdn.fidibo.com/images/books/86020_49673_normal.jpg
کیمیاگر ,پائولو کوئیلو,آرش حجازی,محسن نامجو,"۳۸,۰۰۰",نوین کتاب,۱۳۹۶/۰۵/۱۶,فارسی,319.57,"کیمیاگر، رمانی که یک بار خواندنش کافی نیست!
کیمیاگر عنوان کتابی است که برای بیشتر افرادی که عادت به مطالعه دارند آشناست! این کتاب خیلی از افراد را به مطالعه عادت داده و خاطره ای جذاب برای خواندن اولین رمان در ذهن بسیاری از مخاطبان خود به وجود آورده است. کیمیاگر یک رمان معمولی نیست، چرا که نویسنده آن با به وجود آوردن فضایی تازه از ساختارهای ذهنی اش در داستان موجب شده تا مخاطبان با کتابی متفاوت تر از آنچه فکرش را می کنند رو به رو شوند. با ما همراه باشید تا در این مقاله شما هم به این نتیجه برسید که کیمیاگر یک رمان خاص است و برای خواندن و فهمیدن این کتاب باید بیشتر از خواندن یک دور از صفحات آن زمان گذاشت.
  پائولو كوئليو و علل شهرت آثار او در دنیا
قبل از هر چیز بد نیست کمی در مورد نویسنده ای که خالق رمان کیمیاگر است کمی اطلاعات کسب کنیم تا بدانیم خالق داستانی که دنیای ادبیات جهان را زیر و رو کرده چه کسی است؟
پائولو کوئیلو، نویسنده ای از کشور پرتغال است که از همان کودکی راه روشنی را برای خودش پیدا کرده بود اما خانواده اش سرنوشت دیگری برایش رقم زدند! پائولو از همان کودکی ذهن کنجکاو و خلاقی داشت که می توانست داستان ها و اشعار خارق العاده ای را خلق کند اما پدر و مادرش تمام خلاقیت های ذهنی او را از روی دیوانگی می دانستند چرا که از نظر آن ها کار کردن در عرصه هنر و ادبیات دست کمی از دیوانگی ندارد!
پائولو کوئیلو به طبع از خانواده اش که دوست داشتند فرزند موفقی داشته باشند در دانشگاه رشته مهندسی را بالاجبار انتخاب کرد. اما طولی نکشید که ادبیات بر مهندسی غلبه کرد و مسیر زندگی این جوان با استعداد را به طور کلی تغییر داد. البته  نا گفته نماند که این تغییر مسیر قربانی های خاص خودش را داشت چرا که علاقه وحشتناک پائولو به ادبیات و همچنین نگارش داستان ها و اشعاری که از دید خانواده اش معولی نبودند موجب شد تا پائولو برای مدتی در تیمارستان روانی بستری شود!
بستری شدن پائولو در تیمارستان، چندان برایش ناخوشایند نبود چرا که ماحصل آن، در سال های بعد از رهایی از زندان فکری که برایش ایجاد شده بود، نگارش کتابی به نام (ورونیکا تصمیم می گیرد بمیرد) بود! این کتاب ترکیبی از اتفاقات واقعی و تخیل نویسنده در یک تیمارستان است.
  پائولو کوئیلو، کیمیاگر زندگی شخصی اش
پائولو کوئیلو ار جمله معدود نویسندگانی است که سیر نگارشش دقیقا با زندگی شخصی ای که دارد یکسان است. امکان ندارد کتابی از این نویسنده را ورق بزنید و جلوه هایی از افکار و سیر زندگی او را در کتاب پیدا نکنید. اگر طرفدار پروپاقرص این نویسنده پرتغالی باشید و صفحه اینستاگرام او را دنبال کنید حتماً متوجه این نکته خواهید شد که بسیاری از صحنه هایی از کتاب های او را می توانید در لا به لای پست های روز مره اش پیدا کنید!
  از بریدا تا شهرت کیمیاگر پس از 2 سال سکوت
همۀ مردم پائولو کوئیلو را با کتاب کیمیاگر می  شناسند، اما جالب است بدانید این کتاب نخستین کتاب نویسنده پر آوازه پرتغالی نیست! کتاب کیمیاگر در سال 1988 به چاپ رسید و پس از آن در سکوتی فراموش نشدنی بین دیگر کتاب های کم طرفدار خاک خورد و به جایی رسید که ناشر کیمیاگر دیگر حتی جواب تلفن پائولو را هم نمی داد. این سکوت آزار دهنده در قلم پائولو کوئیلو تأثیری نگذاشت چرا که او پس از گذشت دو سال از انتشار ناموفق کیمیاگر دو اثر دیگر از خودش منتشر کرد.
بریدا، نام سومین کتاب پائولو کوئیلو ست که ذهن بیدار این نویسنده برای برای حجم عظیمی از مخاطبان رو کرد. پس از انتشار بریدا و شهرت پیدا کردن نام نویسنده مردم به خواندن دو کتاب منتشر شده از پائولو علاقۀ زیادی نشان دادند و این اتفاق موجب شد تا کیمیاگر بهتر از قبل جایش را بین مخاطبان پیدا کند.
 از این داستان طولی نکشید که کیمیاگر به عنوان مسافری در کتابخانه های سراسر دنیا در حال سیر و سفر گشت و تا به امروز بیش از 65 میلیون نسخه از آن به چاپ رسیده و به عنوان یکی از ترجمه شده ترین  و خوانده شده ترین کتاب های دنیا بین ناشران و نویسندگان آَشناست.
  سایر آثار پائولو كوئليو، پیامبر واژه ها
پس از سر و صدایی که کیمیاگر در دنیا ایجاد کرد. پائولو کوئیلو به نگارش دیگر آثارش ادامه داد و موفقیت کیمیاگر او را از ادامه دادن به مسیر سیر نکرد. پائولو کوئیلو در دنیا می چرخید و تجربیاتی را به دست می آورد که تنها خودش می توانست آن را تجربه کند تمام این اتفاقات ذهن نویسنده خلاق را آبستن واژه هایی می کرد که تنها با زایمان زود رس روی کاغذ از آن فارغ می شد. ماحصل تمام این اتفاقات نگارش کتاب هایی است که هر سال به تعداد آن ها اضافه می شود.
- عطیه برتر
- والکری ها
- مکتوب
- کنار رودخانه بیدار نشستیم و گریستیم
- کوه پنجم
- نامه های عاشقانه یک پیامبر
- ورونیکا تصمیم می گیرد بمیرد
- شیطان و دوشیزه پریم
- یازده دقیقه
- خیانت
  کتاب کیمیاگر، درس زندگی می دهد!
داستان کیمیاگر قبل از آنکه یک رمان جذاب باشد بیشتر شبیه نصیحت هایی است که برای درس گرفتن نوشته شده! سیر کلی ماجرای رمان کیمیاگر مخاطب را به جزیره ای می برد که کمی از خودش دور است اما با آن آشناست. این سیر کلی در یک جمله خلاصه می شود و آن این است که : باید برای آرزویی که همیشه در ذهن داریم بجنگیم! 
سیر معنوی این کتاب مخاطب را به وجد می آورد و مانند تلنگری می ماند که روزهای خاکستری را سفید تر از قبل می کند. پیشنهاد می کنم قبل از اینکه مطالعه این کتاب را آغاز کنید خود را برای ورود به دنیایی که نویسنده برایتان تدارک دیده آماده کنید. چرا که پس از شروع خواندن کتاب، دیگر راه بازگشتی از آن ندارید و تا وقتی بارها و بارها صفحات کتاب را ورق نزنید نمی توانید به این راحتی از آن دل بکنید. چرا که فلسفه زندگی خلاصه ترین عبارتیست که بسیار طولانی در این کتاب از آن صحبت شده.
  خلاصه ای بر داستان کیمیاگر
کیمیاگر داستان زندگی چوپانی به نام سانتیاگو را روایت می کند که از سن 16 سالگی با گوسفندانش مسیرهای زیادی را گذرانده و سفرهای زیادی را انجام داده است. سانتیاگو در قسمتی از داستان خواب عجیبی می بیند که بارها برایش تکرار می شود. این خواب مسیر زندگی پسرک چوپان را در رویای پیدا کردن گنج، تغییر می دهد و او را رهسپار سفری طولانی برای به دست آوردن گنجی که در محل زندگیش وجود ندارد رهسپار می کند.
در طول سفر اتفاقات هیجان انگیزی می  افتد و سانیتاگو برای رسیدن به هدفی که دارد مجبور می شود با اشخاص زیادی در ارتباط باشد و این موجب می شود تا چوپان داستان با آدم هایی معاشرت کند که رویاهای زیادی دارند و هیچ کدام رویای یکسانی با هم ندارند. یکی از مهم ترین افرادی که هر چه بیشتر سانتیاگو را برای پیدا کردن گنج تشویق می کند زنی کولی است که نقش قابل توجهی را در داستان ایفا می کند.
چوان، برای به دست آوردن گنجی که بارها در خواب دیده است دو سال تمام کلیه قسمت های صحرای اندلس را زیر و رو می کند تا اینکه در انتهای داستان ورق برمی گردد و داستان به گونه ای دیگر تمام می شود.
  تأثیرگیری رمان کیمیاگر از مثنوی معنوی و منابع دیگر
پائولو کوئیلو نویسنده ایست که علاقه زیادی به مولانا دارد و در برخی از آثارش در مورد تأثیری که این شاعر بر او گذاشته بسیار صحبت کرده است. همین موضوع موجب شده تا بسیاری از منتقدان سیر معنوی کیمیاگر را اثری تأثیر یافته از مثنوی معنوی بدانند. چرا که شباهت های درون مایه داستان، کاملا با داستانی که مولانا در دفتر ششم مثنوی معنوی رعایت کرده یکسان است.
  جملات زیبای کتاب کیمیاگر
- سانتیاگو نام بسیاری از انسان هایی است که رویای شخصی خود را گم کرده اند و در جایی دور تر از آنجا که باید به دنبال ییدا کردن آن می گردند. در قسمت های مختلف کتاب، جملات و عبارت های شگفت انگیزی را می خوانیم که موجب می شود بخواهیم بارها و بارها به آن صفحه برگردیم تا دوباره از نو آن جملات را مرور کنیم. با هم برخی از مهم ترین قسمت های کتاب را مرور می کنیم.
- ما اینجا هستیم تا روح جهان را تغذیه می‌کنیم و زمینی که بر آن زندگی می‌کنیم را بهتر یا بدتر از قبل کنیم، اگر ما بهتر یا بدتر شویم. اینجاست که نیروی عشق وارد می‌شود، چون تا زمانی که عشق بورزیم، همواره آرزومندیم بهتر از آن باشیم که هستیم.
- به ندای قلبت گوش بسپار. قلبت همه چیز را می فهمد، چون روح جهان را می‌بیند و یک روز به نزدش باز خواهد گشت.
- این‌که در یک لحظه از حیات خود، مالکیت و فرمان زندگی را از دست می‌دهیم و خیال می‌کنیم سرنوشت بر زندگی ما مسلط شده است، همین نکته، بزرگ‌ترین فریب دنیاست.
- مرد خوشبخت، مردی است که خدا را در خود ببیند و در وجود خودش به دنبال خدا بگردد. همان‌طور که کیمیاگر گفته است، خوشبختی می‌تواند حتی در یک دانه ناچیز ماسه صحرا هم دیده شود، چون یک دانه ماسه هم گویای لحظه‌ای از آفرینش است، و کائنات برای پیدایش آن میلیون‌ها سال وقت گذاشته ‌اند. 
- نیروهایی هستند که ویرانگر که انسان را نابود می کن، اما در حقیقت چگونگی تحقق بخشیدن به افسانه شخصی ‌مان را به ما می‌آموزند. نیروهایی هستند که روح و اراده ما را آماده می‌کنند چون در این سیاره یک حقیقت بزرگ وجود دارد: هر کسی که باشی و هر کاری که بکنی، وقتی چیزی را از ته دل طلب می ‌کنی از این رو است که این خواسته در روح جهان متولد شده. این مأموریت تو بر روی زمین است.
- راز آینده در اکنون است. اگر به اکنون توجه بسپاری داری می‌توانی آن را بهتر کنی؛ و اگر حال خود را بهتر از قبل کنی، آنچه پس از آن رخ خواهد داد نیز بهتر خواهد شد.
  بهترین ترجمه کتاب کیمیاگر
همانطور که می دانید، پیدا کردن بهترین ترجمه برای رمان هایی که به زبان فارسی نیستند بسیار مهم و تأثیر گذار است. چرا که گاهی یک ترجمه نادرست می تواند ذهنیت شما را از یک کتاب خوب به طور کلی تغییر دهد. خوشبختانه نسخه کیمیاگر دو ترجمه سلیس و روان را در زبان فارسی دارد.
ترجمه آرش حجازی، یکی از بهترین و روان ترین نسخه هایی است که توسط نشر کاروان منتشر شده و مخاطبان زیادی توانسته اند با آن ارتباط خوبی بگیرند. یکی دیگر از بهترین ترجمه هایی که برای کتاب کیمیاگر به  زبان فارسی در کتابفروشی ها موجود است کتابی است که توسط حسین نعیمی ترجمه شده و توسط نشر ثالث به کتابخانه های مختلف رسیده است.
  کتاب صوتی کیمیاگر با صدای محسن نامجو
کتاب صوتی این روزها طرفداران خیلی زیادی پیدا کرده و بیشتر کسانی که وقت کمتری برای مطالعه ورق به ورق کتاب ها دارند، کتابهای صوتی را جایگزین نسخه های کاغذی می کنند. کتاب کیمیاگر هم از این قائده مستثنی نیست، شما می توانید نسخه صوتی آن را با صدای محسن نامجو دانلود کنید و آن را گوش جان بسپارید.
 یکی از مهم ترین ویژگی هایی که کتاب های صوتی دارند این است که حس و فضای کتاب را برای مخاطب آماده می کنند تا درک بهتری از فضای کلی داستان داشته باشند. کتاب صوتی کیمیاگر با صدای محسن نامجو دقیقاً همان چیزی است که مخاطب از یک کتاب صوتی توقع دارد. چرا که تمام فضاهای شگفت انگیز کتاب با صدای انگیز محسن نامجو تصویر سازی شده است.
  بهترین زمان برای مطالعه کتاب کیمیاگر
کیمیاگر، کتابی است که برای کسانی که حنی علاقه زیادی به مطالعه ندارند هم جذاب است. پس برای خواندن این کتاب زمان را از دست ندهید و خواندن آن را به دوستان خود نیز پیشنهاد بدهید و مانند پائولو کوئیلو، کتاب جذاب خود را مسافر کتابخانه دوستان خود کنید و کتاب مورد علاقه خود را پس از مطالعه در کتابخانه های چوبی خود محبوس نکنید. همچنین اگر به غیر از داستان هایی نظیر کیمیاگر که عشق و زندگی را به شکلی فلسفی به زیبایی به تصویر می کشد، به اشعار عاشقانه و عرفانی علاقه دارید م یتوانید به صفحه عاشقانه های فیدیبو مراجعه نمایید.","['داستان و رمان', 'داستان و رمان خارجی', 'داستان و رمان آمریکای جنوبی']",https://newcdn.fidibo.com/images/books/68502_67749_normal.jpg
وقتی نیچه گریست,اروین یالوم,سپیده حبیب,آرمان سلطان‌زاده,"۵۱,۰۰۰",آوانامه,۱۳۹۷/۰۵/۰۷,فارسی,925.71,"روزنامه بوستون گلوب:
« کتاب وقتی نیچه گریست، تحقیقی است موشکافانه و رمانی هوشمندانه و سرشار از تخیل.»
درباره کتاب صوتی وقتی نیچه گریست
کتاب «وقتی نیچه گریست» اثر «اروین یالوم» سال 2005 منتشر شده است. این اثر آمیزه‌ای از واقعیت و خیال است که دنیای جذاب داستان را با مسائل فلسفی و درمانی گره زده است. «وقتی نیچه گریست» روایت رویارویی خیالی «فریدریش نیچه»، فیلسوف آلمانی و دکتر «یوزف برویر»، روان‌شناس اهل اتریش است، این دو شخصیت تأثیرگذار در دنیای واقعی ملاقاتی با یکدیگر نداشتند ولی در این اثر دست‌مایه‌ی ذهن خلاق و کنکاش‌گر «اروین یالوم» شده‌اند و روبه‌روی یکدیگر قرار می‌گیرند.
«لوسالومه» یکی از شخصیت‌های داستان «وقتی نیچه گریست» است، او رابطه‌ای عاشقانه با «فریدریش نیچه» دارد و او را با «یوزف برویر» آشنا می‌کند. دکتر «یوزف برویر» در این اثر از اساتید «زیگموند فروید» است و حضور او نیز در اثر وجود دارد. این دو شخصیت برجسته درگیر درمان‌های رایج وسواس فکری هستند و درمان با سخن گفتن را پیش می‌گیرند و تا ژرفای وسواس‌هایشان خواننده را همراه می‌کنند.
«اروین یالوم» این اثر را باهدف ایجاد سبکی جدید یعنی رمان آموزشی نوشت و توانست مسائل بنیادی و علمی را با زبانی خواندنی روایت کند. قلم توانایش خواننده را تا اعماق اندیشه‌ی نیچه همراهی می‌کند و درک جدید از او ارائه می‌دهد. براساس این داستان «پینچاس پری» در سال 2007 فیلم سینمایی درامی با بازی «بن کراس» و «آرماند آسانته» ساخت.
درباره اروین یالوم
«اروین یالوم» Irvin D. Yalom نویسنده و روان‌پزشک آمریکایی در 13 ژوئن سال 1931 در واشینگتن به دنیا آمد. در خانواده‌ای معمولی کودکیش را گذراند و از آن زمان خواندن کتاب را بدون هیچ راهنمایی و آموزشی آغاز کرد. او درباره‌ی علاقه‌اش به کتاب‌های داستانی این‌گونه گفته است: «مأمن اصلی را فقط در داستان یافتم. داستان‌هایی که مرا به دنیایی متفاوت و بسیار راضی‌کننده‌تر از دنیای دوروبرم می‌بردند و سرچشمه‌ی الهام و خرد بودند. آن روزها فکر می‌کردم رمان‌نویسی، لطیف‌ترین کاری است که ممکن است از عهده‌ی انسانی برآید. و هرگز از این اعتقاد دست برنداشتم.»
او در جوانی تحصیل در رشته‌ی پزشکی در بوستون را آغاز کرد و سال 1960 در رشته‌ی روان‌پزشکی فارغ‌التحصیل شد. او تدریس را پیش گرفت و در دانشگاه استنفورد مشغول به کار شد. او در این دوران تحقیق و پژوهش درزمینه‌ی روانشناسی هستی‌گرا یا اگزیستانسیال را دنبال و مقالات و کتاب‌های مختلفی منتشر کرد. او در پی فعالیت‌هایش در سال 2002 موفق به دریافت جایزه انجمن روان‌پزشکی آمریکا شد و بیش‌ازپیش شناخته شد. «اروین یالوم» نویسنده‌ی رمان‌های فلسفی است و در میان داستان مسائل عمیق و مهم را بررسی می‌کند. او با کتاب «وقتی نیچه گریست» به شهرت جهانی رسید و به‌عنوان نویسنده شناخته شد. او کتاب‌های متعددی ازجمله «درمان شوپنهاور»، «مسئله اسپینوزا»، «روان‌درمانی اگزیستانسیال» و «مامان و معنی زند‌گی» هم منتشر کرد و بین فضای داستانی ادبیات و فلسفه پیوند زد. همه‌ی این آثار به فارسی ترجمه شده‌اند و در سایت و اپلیکیشن فیدیبو برای خرید و دانلود موجود هستند.
در بخشی از کتاب صوتی وقتی نیچه گریست می‌شنویم
زن جوان در اینجا سکوت کرد و درحالی که به چشمان برویر خیره شده بود. فنجانش را برای فرو بردن جرعه‌ای بالا برد.
«دوشیزه، من در تجربه‌ی طبابتم، اغلب با بیمارانی با شرایط غیرمعمول و گیج‌کننده روبه‌رو می‌شوم؛ ولی بگذارید به‌صراحت بگویم که معجزه‌ای در کار من نیست. در شرایطی مثل این، نابینایی، سردرد، سرگیجه، التهاب معده، ضعف و بی‌خوابی، که بهترین پزشکان مورد مشاوره قرار گرفته‌اند و هیچ نیافته‌اند، احتمالاً من هم کاری از پیش نمی‌برم جز این‌که بیست و پنجمین طبیب حاذقی باشم که در این چند ماه او را معاینه می‌کند.»
برویر به صندلی تکیه داد، سیگار برگی درآورد و روشن کرد. حلقه‌ی نازکی از دود آبی‌رنگ را بیرون داد صبر کرد تا دود محو شود و سپس ادامه داد: «بااین‌حال، مجدداً آمادگی خود را برای معاینه‌ی پرفسور نیچه در مطبم اعلام می‌کنم. گرچه وقتی بیماری تا این اندازه سخت و سرکش است، احتمالاً تشخیص علت و درمانش خارج از حیطه‌ی علم پزشکی سال ۱۸۸۲ است. شاید دوست شما، یک نسل زودتر از موعد متولد شده است.»
لو خندید: «تولد پیش از موعد! چه اظهارنظر پیش گویانه ای، دکتر برویر! درست همین عبارت را بارها و بارها از زبان خود نیچه شنیده‌ام! حالا دیگر مطمئن شدم که شما طبیب مناسبی برای او هستید.»
باوجود آمادگی برویر برای ترک کافه و بازگشت تصویر ماتیلده که لباس پوشیده و نگران، در اتاق هتل قدم می‌زد، نتوانست علاقه‌اش را به موضوع پنهان کند: «چطور؟»
«او اغلب لقب فیلسوفی که پس از مرگ شهرت می‌یابد را به خود می‌دهد، فیلسوفی که جهان هنوز برای او آماده نیست. در واقع کتاب جدیدی که موضوعش را در سر می‌پروراند، با چنین مایه‌ای آغاز می‌شود. یک پیامبر زرتشت از فرزانگی خویش لبریز شده و مصمم می‌شود آن را به مردمان ارزانی دارد. ولی آنان او را درنمی‌یابند. آمادگی پذیرش او هنوز در آنان نیست و پیامبر درمی‌یابد که پیش از موقع سراغشان آمده است، پس به خلوت خویش بازمی‌گردد.»
«دوشیزه، حرف‌های شما مبهوت‌کننده است. من به فلسفه علاقه‌مندم. ولی فرصت امروز کم است و هنوز پاسخی  برای سؤالم نگرفته‌ام. چرا دوست شما در وین با من مشورت نکرده است؟»
لو سالومه مستقیم به چشمان او نگریست و گفت: «دکتر برویر، مرا به خاطر عدم صراحتم عفو کنید. شاید این هم ابهام ضروری نباشد. من همیشه از فیض بردن در حضور اندیشه‌های بزرگ لذت برده‌ام. شاید به اين دلیل که به الگویی برای تکامل خود نیازمندم یا شاید فقط به این خاطر که دوست دارم آن‌ها را دور خودم جمع کنم. ولی درهرحال می‌دانم از گفت‌وگو با مرد دانشمندی چون شما احساس سرفرازی می‌کنم.»
ترجمه کتاب وقتی نیچه گریست به زبان فارسی
کتاب «وقتی نیچه گریست» اثر «اروین یالوم» را «سپیده حبیب» به فارسی ترجمه کرده و نسخه‌ی صوتی آن را آوانامه با صدای «آرمان سلطان‌زاده» منتشر کرده است که در این صفحه از فیدیبو برای خرید و دانلود موجود است. مترجم این اثر «سپیده حبیب» تحصیلاتش را در رشته‌ی روان‌پزشکی به سرانجام رسانده است و در ابتدا کتاب «وقتی نیچه گریست» مقدمه‌ای جامع و کامل نوشته است که بسیار خواندنی است. نشر قطره این کتاب را سال 1389 منتشر کرد و نسخه‌ی الکترونیک آن نیز در سایت و اپلیکیشن فیدیبو برای خرید و دانلود موجود است. از ترجمه‌های دیگر «سپیده حبیب» می‌توان به کتاب‌ «اروین د. یالوم، روان‌درمانگر قصه‌گو روان‌درمانی و موقعيت انسانی» اثر «روتلن جاسلسن» اشاره کرد که نسخه‌ی الکترونیک  آن‌ هم در سایت و اپلیکیشن فیدیبو برای خرید و مطالعه موجود است. ","['داستان و رمان', 'داستان و رمان خارجی', 'داستان و رمان آمریکا']",https://newcdn.fidibo.com/images/books/82157_84608_normal.jpg
چشم‌هایش,بزرگ علوی,,آرمان سلطان‌زاده,"۳۶,۰۰۰",آوانامه,۱۳۹۷/۰۵/۰۳,فارسی,469.96,"«به من میگفت: چشمهای تو مرا به این روز انداخت. این نگاه تو کار مرا به اینجا کشانده. تاب و تحمل نگاه‌های تو را نداشتم. نمی‌دیدی که چشم به زمین می‌دوختم؟ به او می‌گفتم: در چشم‌های من دقیق‌تر نگاه کن! جز تو هیچ‌چیزی در آن نیست می‌گفت: نه، یک دنیای مرموز در این نگاه نهفته، من آدم خجولی بودم، چشم‌های تو به من جرئت دادند.»
درباره کتاب صوتی چشم‌هایش
«چشم‌هایش» نوشته‌ی «بزرگ علوی» نویسنده‌ی برجسته‌ی ایرانی معروف ترین رمان عاشقانه ایرانی است. این اثر روایت زندگی استاد ماکان است، او نقاشی برجسته است که علیه مسائل اجتماعی دوران رضاشاه فعالیت می‌کند. یکی از آثار به‌جامانده از این نقاش پرده‌ای بنام «چشم‌هایش» است که بسیار جذاب و افسونگر است. این داستان خواندنی را یک ناظم روایت می‌کند و او در زندگی این نقاش و آثارش کنکاش می‌کند تا به صاحب چشم‌ها برسد. این ناظم این اثر را با چنین توصیفات زیبایی از وضعیت آن دوران آغاز می‌کند: «شهر تهران خفقان گرفته بود، هیچ‌کس نفسش درنمی‌آمد؛ همه از هم می‌ترسیدند، خانواده‌ها از کسانشان می‌ترسیدند، بچه‌ها از معلمین‌شان، معلمین از فراش‌ها، و فراش‌ها از سلمانی و دلاک؛ همه از خودشان می‌ترسیدند، از سایه‌شان باک داشتند.»
کتاب گویا چشم‌هایش یکی از اثرگذارترین داستان‌های دهه‌ی سی است که نسبت به سایر آثار این نویسنده در آن به سیاست کمتر پرداخته شده است. برخی براین باور هستند شخصیت این استاد با الهام از شخصیت افرادی همچون «کمال‌الملک» و «تقی ارانی» آفریده شده است. این اثر به زبان عربی و کردی هم ترجمه شده است و انتشارات‌ متعددی در ایران آن را به چاپ رسانده‌اند. دانلود رمان صوتی چشم‌هایش با صدای «آرمان سلطان‌زاده» در همین صفحه از فیدیبو موجود است. این نسخه‌ی صوتی از سوی آوانامه منتشر شده است، همچنین نسخه‌ی الکترونیک آن نیز از سوی «انتشارات نگاه» منتشر شده است.
درباره بزرگ علوی
«سید مجتبی آقابزرگ علوی» نویسنده ایرانی در تاریخ 13 بهمن سال 1282 در تهران به دنیا آمد. او در خانواده‌ای تحصیل‌کرده و سرشناس آن دوره کودکی‌اش را گذراند و در جوانی برای تحصیل به آلمان رفت. او تحصیل در  رشته‌ی علوم تربیتی و روانشناسی را آغاز کرد و از دانشگاه «مونیخ» فارغ‌التحصیل شد. او از همان دوران نوشتن داستان را آغاز کرد و اولین مجموعه داستان کوتاهش به نام چمدان را در سال 1313 منتشر کرد. او وضعیت اجتماعی و سیاسی جامعه را دست‌مایه‌ی داستان‌هایش قرار داد و هم‌تراز نویسندگان به نام آن زمان «صادق هدایت» و «صادق چوبک» قرار گرفت. او با زبانی روان و ساده داستان‌هایش را حول شخصیت‌های معمولی که از دل جامعه بیرون آمده‌اند مطرح می‌کرد و توانست فضای داستان‌های فارسی را متحول کند. او پس از بازگشتش به ایران عضو گروه ربعه شد و در کنار «صادق هدایت»، «فرزاد مسعود» و«مجتبی مینوی» نوشتن به سبک جدید را دنبال کردند.
بزرگ علوي از افراد بسیار تأثیرگذار در جریانات مربوط به داستان‌نویسی نوین ایرانی است و او را بنیان‌گذار ادبیات داستانی زندان در زبان فارسی می‌داند. او سال‌های زیادی را به فعالیت اجتماعی و سیاسی مشغول بود و در مدتی را هم در زندان سپری کرد به همین دلیل براساس تجربه‌هایش داستان‌های واقعی و قابل‌درک آفرید. «بزرگ علوی» بسیار روحیه‌ مبارزه‌طلبی‌ داشت و همواره از قشر ضعیف جامعه حمایت می‌کرد. او به تأثیر از فضای زندان داستان‌های «پنجاه‌وسه نفر» و «ورق‌پاره‌های زندان» را منتشر کرد و فضای خاکستری و سیاه جامعه را به تصویر کشید. «بزرگ علوی» پس از رهایی‌ از زندان بار دیگر به اروپا سفر کرد و تا اواسط دهه‌ی پنجاه رد آنجا ماند. او در این دوران علاوه بر نوشتن داستان‌هایش به تدریس هم مشغول شد. او در تاریخ 28 بهمن سال 1375 به علت سکته‌ی قلبی در «برلین» درگذشت.
آثار بزرگ علوی
«بزرگ علوی» نویسنده‌ای شاخص در اوایل سده‌ی چهارده شمسی است که از خود آثار تأثیرگذار متعددی به‌جا گذاشته است. «احمد محمود»، «نسیم خاکسار» و «علی‌اشرف درویشیان» ازجمله نویسندگانی هستند که از این نویسنده‌ی بزرگ تأثیر گرفته‌اند. کتاب‌های این نویسنده همچنان تجدید چاپ می‌شوند و در لیست پرفروش‌ها قرار دارند. «ورق‌پاره‌های زندان»، «گیله مرد»، «میرزا»، «سالاری‌ها» و «موریانه‌» ازجمله آثار این نویسنده هستند که نسخه‌ی الکترونیک همه‌ی آن‌ها در سایت و اپلیکیشن فیدیبو برای خرید و دانلود موجود است.
در بخش‌هایی از کتاب صوتی چشم‌هایش می‌شنویم
چطور می‌شد آقا رجب را قانع کرد. او باور نمی‌کرد. آقايش را مجسمه‌ی پرهیزکاری و پاک‌دلی می‌دانست و عقیده داشت که ارتکاب هر آنچه به نظرش خلاف دین و درستی بود از عهده‌ی اربابش برنمی‌آمد. آقا رجب آقائی برای خودش ساخته و هیچ ممکن نیست واقعیت زندگی استاد را از این مرد درآورد.
مکرر سعی کردم که پرده‌ی «چشم‌هایش» و اهمیتی را که این تابلو دارد برای آقا رجب روشن کنم. کوشیدم به او بگویم که چه رمزی باید در این پرده نهفته باشد. موضوع فقط زبردستی استاد در جلوه‌گر ساختن این چشم‌های مرموز با حالات گوناگون و معانی جورواجور نیست. می‌خواستم به او حالی کنم که با کشف مطلبی که «چشم‌هایش» بیان می‌کند می‌توان به یک نکته‌ی اساسی که در زندگی استاد پنهان است و برای معاصرین دانستن آن ضروری و سودمند است پی برد. بالاخره معلوم نیست چه شد که استاد را از تهران تبعید کردند. به چه دلیل او را به کلات فرستادند؟ چه کرده بود؟ رئیس نظمیه فراری گفته بود که به او دستور قتل نقاش را داده بودند. برای چه؟ می‌خواستم به آقا رجب این نکته را حالی کنم که اگر ما بفهمیم آن زن ناشناسی که در آخرین روزهای اقامت استاد در تهران با او آمدوشد داشته و مدتی مدل نشسته است کی بود، شاید بتوانیم بفهمیم که چرا استاد را تبعید کردند. شاید معلوم شود که او را در کلات کشت‌اند. بالاخره این‌ها برای مردم لازم است، دانستن این نکات برای نسل رزمجوی امروز سودمند است.
مرد لجوجی است این آقا رجب. نمی‌توانم باور کنم آدمی که شاید دوازده سال بلکه بیشتر در خانه‌ی استاد زندگی کرده و همه‌کاره‌ی او بوده، نداند که چرا استاد را گرفته‌اند.
ساعت‌ها در دفتر مدرسه‌ی نقاشی که امروز به نام استاد خوانده می‌شود، من با این آقا رجب صحبت کرده‌ام و او خوب فهمیده که من چقدر علاقه‌مند به آشنائی با این زن ناشناس هستم.
آقا رجب با قیافه‌ی آرام حرف‌ها را می‌شنود، مژه نمی‌زند. در خطوط صورتش علائم تعجب و شادی و غم و جهل دیده نمی‌شود. گاهی انسان حق داشت از خود بپرسد که یا این مرد آرام و متین است یا ابله و خرفت؟ نمی‌شد فهمید که حافظه‌اش سست است و یا اينکه مهر خاموشی بر لب زده. هر چه از او می‌پرسیدی آرام و متین جواب می‌داد، «آره»، «نه» اما چشم‌هایش درعین‌حال گاهی برق می‌زد، مثل‌اینکه دندان روی جگر می‌گذاشت و سؤال‌کننده را نامحرم می‌دانست. گوئی با کشف رازهای استاد به مقدسات توهین کرده است.
این کتاب با صدای آرمان سلطان زاده عجین شده و در اختیار مخاطبین فیدیبو قرار گرفته است.","['داستان و رمان', 'داستان و رمان ایرانی']",https://newcdn.fidibo.com/images/books/82069_14181_normal.jpg
مزرعه حیوانات,جرج ارول,عباس زارعی,آرمان سلطان‌زاده,"۲۶,۰۰۰",آوانامه,۱۳۹۷/۰۵/۰۳,فارسی,190.68,"«همه‌ی حیوانات باهم برابرند، اما بعضی از آن‌ها برابرترند.» این معروف‌ترین جمله قلعه حیوانات و حال ‌و روز دنیای ماست که هیچ‌کس بهتر از جورج اورول آن را درک نکرد. این نویسنده‌ی انگلیسی مشهور با نوشتن قلعه حیوانات تصویری روشن از انقلاب‌های سوسیالیستی و به طور خاص انقلاب اکتبر ۱۹۱۷ روسیه پیش چشم ما گذاشت که از هر تصویری باورپذیرتر است. کتاب جورج اورول کتابی بدون تاریخ است که هرکسی باید بخواند و چشم‌هایش را بیشتر باز کند. این کتاب در بین صد کتاب برتر روزنامه تایمز که بین سال‌های ۱۹۲۳ تا ۲۰۰۵ نوشته‌ شده‌اند قرار دارد.
درباره کتاب صوتی قلعه حیوانات، روایتی بی‌نظیر از انقلاب روسیه
قلعه حیوانات که با نام مزرعه حیوانات هم در ایران شناخته می‌شود اولین‌بار با عنوان اصلی «animal farm, a fairy story» اولین بار در میانه‌ی قرن بیستم، یعنی در سال ۱۹۴۵ منتشر شد. جورج ارول دوسال از زندگی خود را به نوشتن این داستان طنز آمیز که به صورت سمبلیک و در ده فصل نوشته شده است اختصاص داد و در آن ابعاد مختلف شکل‌گیری حکومتی خودکامه و توتالیتر را به تصویر کشید، البته که شخصیت‌های داستان کاملاً از افراد و طبقات اجتماعی روسیه الهام گرفته شده‌اند. جورج اورول در نامه‌هایی به دوستانش به این موضوع که داستانش را از انقلاب روسیه وام گرفته اشاره کرده است و در مقاله چرا می‌نویسیم در سال ۱۹۴۶ گفته است که در مزرعه حیوانات دقیقا می‌دانسته چه می‌خواهد بگوید و اهداف هنری و سیاسی‌اش را در یک کل منسجم عرضه کرده است.
قلعه حیوانات از نظر سبک‌شناسی در دسته‌ی طنز سیاسی جای می‌گیرد. اگرچه به دلیل رابطه‌ی خوب انگلیس و شوروی در زمان جنگ جهانی دوم ناشران زیادی مایل نبودند مزرعه حیوانات را چاپ کنند اما این کتاب پس از چاپ ناگهان به یکی از مشهورترین کتاب‌های عصر خودش تبدیل شد، جنگ سرد باعث شد استقبال از اثر اورول هرچه بیشتر شود.
داستان قلعه حیوانات در سینما هم موردتوجه است. اولین اقتباس انجام شده از این کتاب به ۱۹۵۴ برمی‌گردد. نسخه‌ی دیگری از داستان هم در سال ۱۹۹۹ ساخته شد. هر دوی این فیلم‌ها در جزئیات کمی با کتاب اختلاف دارند اما در اصل محتوا دست نبرده‌اند.
داستان کتاب صوتی قلعه حیوانات چیست؟
داستان کتاب، داستان مزرعه‌ای است که به دست شخصی به نام جونز اداره می‌شود و ظلم‌های زیادی در آن نسبت به حیوانات اتفاق می‌افتد. خوکی به نام اولد میجر این موضوع را در روزهای آخر عمر به اهالی مزرعه گوشزد می‌کند و با بیان اصولی به نام هفت فرمان به آن‌ها می‌گوید که باید خودشان بر خودشان حکومت کنند. با مرگ اولدمیجر حیوانات مزرعه تلاش می‌کنند در همین مسیر گام بردارند اما آرمان شهری که آن‌ها به آن می‌اندیشند سرابی بیش نیست.
شخصیت‌های کتاب قلعه حیوانات
قلعه حیوانات چندین شخصیت اصلی دارد که در اینجا به‌اختصار از آن‌ها صحبت می‌کنیم. اولین شخصیت اولد میجر است، او را ترکیبی از مارکس و لنین می‌دانند، با رویاهایی بزرگ برای بهبود زندگی طبقه کارگر و رسیدن به برابری واقعی، او کسی است که حیوانگرایی را در مقابل انسان‌گرایی بنا می‌کند که در حقیقت همان مارکسیسم در مقابل کاپیتالیسم است اما او آنقدر زنده نمی‌ماند که نتایج تئوری‌اش را ببیند.
ناپلئون، اسنوپال و اسکوئیلر خوک‌هایی هستند که تئوریزه کردن حرف‌های اولد میجر را به عهده می‌گیرند اما هرکدام مانند بزرگان حزب کمونیست مسیر متفاوتی را پیش می‌گیرند. اسنوبال، لئون تروتسکی است که به مخالفت با سیاست‌های استالین می‌پردازد. به هفت فرمان معتقد است و دنبال صادر کردن انقلاب است. او هم مانند تروتسکی مجبور به ترک صحنه می‌شود.
اسکوئیلر ویاچسلاو مولوتوف است، رئیس دستگاه تبلیغات استالین، عده‌ای هم او را نماد روزنامه پراوادا، مهم‌ترین روزنامه‌ی شوروی که طبقه کارگر یا پرولتاریا به آن علاقه داشت. او زبان ناپلئون است، مسئول توجیه کردن تغییرات و تبعیض‌ها و در نهایت ناپلئون ژوزف استالین است، کسی که در نهایت به حاکم ظالم تبدیل می‌شود، روی دوپا می‌ایستد و دیگر تفاوتی با انسان، آقای جونز و هیچ مزرعه‌دار دیگری ندارد.
در این میان دو شخصیت مهم دیگر باکسر و بنجامین هستند که دوستان صمیمی هم به‌حساب می‌آیند. باکسر وفادارترین عضو مزرعه است، در هر نبردی جنگیده، وفادار است و تمام کارها را به عهده می‌گیرد او نماینده‌ی پرولتاریا است، قدرتمند اما کم هوش، همه کارها برعهده‌ی اوست اما از قدرتش بی‌خبر است، در نهایت به او خیانت می‌شود. بنجامین پیرترین عضو مزرعه است و آغاز به خوک‌ها بدبین است اما مانند طبقه روشنفکر در روسیه برای حفظ خودش مسیر انفعال را در پیش می‌گیرد، حتی خیانت به باکسر هم تنها او را خشمگین‌تر می‌کند.
چرا باید کتاب صوتی قلعه حیوانات را پیش از مرگ حداقل یک‌بار خواند؟
قلعه حیوانات یک کتاب معمولی نیست. این کتاب حاوی مهم‌ترین پیامی است که هرکسی در دنیای امروز باید بداند. دنیای ایده‌آلی وجود ندارد، تفاوت چندانی میان کاپیتالیست‌ها، سوسالیست‌ها و ... نیست. سیاست تنها منافع را می‌شناسد و هرکسی دنبال منافع خودش است. سیاست‌بازی کثیفی است که قرن‌هاست قربانیان خودش را از میان طبقات روشنفکر، زحمتکش و در یک کلمه مردم می‌گیرد و هیچ‌کس نتوانسته است این موضوع را به‌وضوحی که جورج اورول توضیح داده بیان کند. صحنه‌ی آخر کتاب جورج اورول همان چیزی است که همه‌ی ما هم باید همراه حیوانات مزرعه بایستیم و خوب تماشایش کنیم. این صحنه حاوی راز بزرگی است.
کتاب قلعه حیوانات چندین و چند بار به فارسی برگردانده شده است. یکی از ترجمه‌های خوب این کتاب ترجمه‌ی عباس زارعی است که انتشارات آوانامه به شکل کتاب صوتی با صدای آرمان سلطان‌زاده منتشر کرده است. این کتاب صوتی را می‌توانید در همین صفحه از فیدیبو خریداری کرده و دانلود کنید. قلعه حیوانات را به تمام کسانی که به آن‌ها اهمیت می‌دهید توصیه کنید. این کتابی است که پس از خواندنش نگاه تازه‌ای به دنیا خواهید داشت، نگاهی عمیق که باعث خواهد شد هوشمندانه‌تر زندگی کنید.
درباره جورج اورول، یکی از برترین نویسندگان انگلیسی قرن بیستم
اریک آرتور بلر که او را با نام جورج اورول می‌شناسیم متولد سال ۱۹۰۳ در هندوستان است. خانواده‌ی او از خاندان‌های اصیل انگلیس بودند و زمانی که او بسیار کوچک بود همراه مادرش به انگلیس بازگشت. هرچند طبقه‌ی اجتماعی خانواده‌ی بلر بالا بود اما آنها از نظر اقتصادی شرایط چندان مطلوبی نداشتند و همین باعث شد تا مدتی در مدرسه مذهبی درس بخواند. اریک بعدها به مدرسه شبانه‌روزی سنت سیریان فرستاده شد.
او در جوانی به هند بازگشت و در نیروی پلیس مشغول به کار شد. لمس محیط فقیر و عجیب هند چشم‌های او را به دنیای اطرافش باز کرد و باعث شد نگاه عمیق‌تری پیدا کند. او در طول سال‌های خدمتش در برمه در قسمت‌های مختلف و در پست‌های متفاوتی خدمت کرد و چند سالی هم در جنگ اسپانیا حضور داشت. او در همان سال‌ها کار روزنامه‌نگاری هم انجام می‌داد و کتاب‌هایش هم کم کم منتشر می‌شدند. چندین کتاب مشهور از جورج اورول وجود دارد، قلعه حیوانات و ۱۹۸۴ مشهورترین کتاب‌های او هستند. روزهای برمه خاطرات روزهای او در نیروی پلیس برمه است، کتاب‌های دختر کشیش، آس و پاس‌ها در پاریس و لندن، درود بر کاتالونیا کتاب‌های دیگری از نویسنده هستند.
جورج اورول در سال ۱۹۵۰ در سن چهل و هفت‌سالگی بر اثر بیماری سل در گذشت.
در بخشی از کتاب صوتی قلعه حیوانات می‌شنویم
حیوانات تمام آن سال مثل برده‌ها کار کردند اما از کار خود راضی و خوشحال بودند. از هیچ فداکاری‌ای دریغ نمی‌کردند زیرا می‌دانستند هر کاری که می‌کنند برای خودشان و نسل بعدی خودشان است، نه برای یک مشت آدم دزد و تنبل. در بهار و تابستان هفته‌ای شصت ساعت کار کردند. ماه آگوست ناپلئون اعلام کرد بعد از ظهرهای یکشنبه هم کار هست. اما این کار کاملاً داوطلبانه خواهد بود اما اگر حیوانی از کار بعداز ظهر یکشنبه غیبت کند جیره‌اش نصف می‌شود. مجبور شدند از بعضی کارها بزنند تا به ساخت آسیاب بپردازند. میزان محصول از سال گذشته کمتر بود و موفق نشدند دو تا از زمین‌ها را زیر کشت چغندر ببرند زیرا نتوانسته بودند زمین را به‌موقع شخم بزنند. احتمال داشت زمستان سختی در انتظارشان باشد. ساخت آسیاب بادی با اشکالاتی مواجه شد که توقعش را نداشتند. در مزرعه یک معدن سنگ آهک غنی وجود داشت در حیاط هم آجر و سیمان به اندازه‌ی کافی داشتند. مشکل این بود که حیوانات نمی‌توانستند سنگ‌های بزرگ را خورد کنند تا بتوان از آن‌ها برای ساخت دیوار استفاده کرد. ظاهراً تنها راه خردکردن سنگ‌ها استفاده از کلنگ و دیلم بود. اما حیوانات بلد نبودند روی دوپا بایستند و با این ابزارها کار کنند. پس از هفته‌ها کار بیهوده که بالاخره یکی از حیوانات موفق به حل این مشکل شد، جاذبه زمین. آن‌ها سنگ‌های بزرگ را با طناب به بالای بلندی می‌کشیدند و از آنجا پایین می‌انداختند تا خورد شوند. برای بالا کشیدن سنگ‌های بزرگ همه کمک می‌کردند، گاوها، اسب‌ها، گوسفندها و حتی خوک‌ها. وقتی سنگ‌های بزرگ خورد می‌شدند دیگر حمل آن‌ها چندان مشکل بود اسب‌ها ارابه‌ها را پر از سنگ می‌کردند و می‌بردند. گوسفندان سنگ‌ها را یکی‌یکی حمل می‌کردند. موریل و بنجامین هم خودشان را به ارابه‌های کوچک می‌بستند و در بردن سنگ‌ها سهیم بودند. تا آخر تابستان سنگ کافی برای ساخت آسیاب فراهم شده بود بنابراین ساخت آسیاب توسط خوک‌ها آغاز شد. کار به کندی پیش می‌رفت و طاقت‌فرسا بود.
 ","['داستان و رمان', 'داستان و رمان خارجی', 'داستان و رمان انگلیس']",https://newcdn.fidibo.com/images/books/82098_82639_normal.jpg
دزیره,آن‌ماری سلینکو,کیوان عبیدی آشتیانی,شیما درخشش,"۷۰,۰۰۰",آوانامه,۱۳۹۸/۰۴/۰۶,فارسی,2246.25,"«قلبم مالامال از عشق است و در سینه‌ام سنگینی می‌کند. تابه‌حال نمی‌دانستم که انسان می‌تواند عشق را هم در جسمش احساس کند.» این جملات بخشی از جملات رمان زیبای دزیره مشهورترین اثر آن ماری سلینکو است. این عاشقانه‌ی لطیف و زیبا جایی در قرن نوزدهم رخ‌داده و سرنوشت انسان‌های زیادی را عوض کرده است.
دزیره به بیش از 30 زبان برگردانده شده است و در سراسر جهان مخاطبان از آن استقبال کرده‌اند.
‌درباره‌ی کتاب دزیره اثر آن ماری سلینکو
دزیره آخرین اثر آن ماری سلینکو سال اولین بار سال 1952 منتشر شد. این کتاب داستان زندگی دزیره کلاری desiree clary معشوقه‌ی ناپلئون بناپارت و ملکه‌ی سوئد و نروژ است که در قالب دفترچه‌ی خاطراتی از زبان خود او نوشته‌شده است.
آن ماری سلینکو درباره‌ی رمان دزیره گفته است: «داستان دزیره بر اساس رویدادهای تاریخی نوشته‌شده است، اما در پاره‌ای از قسمت‌ها، از تاریخ جداشده‌ام چون معتقدم تاریخ، تمام جزئیات را ثبت نمی‌کند. در توصیف ویژگی‌های قهرمان‌های اصلی داستان و شرح وقایع نیز از تعبیرهای خودم در مورد کنش‌ها و واکنش‌های شخصیت‌ها استفاده کرده‌ام.»
از روی کتاب دزیره سال 1954 فیلمی به همین نام ساخته شد که مارلون براندوMarlon Brando نقش ناپلئون بناپارت و جین سیمونزJean Simmons نقش دزیره را بازی کرده‌اند. این فیلم برای دو جایزه‌ی اسکار کارگردانی هنری و بهترین طراحی صحنه و لباس نامزد شده بود.
خلاصه داستان دزیره
دزیره کلاری دختر تاجر ابریشمی در مارسی است که جهیزیه‌ی بسیار خوبی دارد. او و خواهرش دو ماه قبل پدرشان را براثر بیماری ریوی ازدست‌داده‌اند و دزیره تصمیم گرفته است خاطراتش را در دفترچه‌ی قفل‌داری که پدرش به او هدیه داده بنویسد. دزیره و خواهرش ژولی با برادران بناپارت، جوزف و ناپلئون آشنا می‌شوند. جوزف و ژولی از ابتدا به یکدیگر علاقه‌مند می‌شوند و خیلی زود نامزد می‌کنند. با توجه به اینکه برادران بناپارت فقیرند و ناپلئون هنوز با فاتحی که در تاریخ می‌شناسیم فاصله‌ی زیادی دارد این ازدواج برای آن‌ها حیاتی به نظر می‌رسد. از سوی دیگر ناپلئون و دزیره هم به یکدیگر علاقه‌مند می‌شوند و تصمیمی برای ازدواج می‌گیرند. هرچند تاریخ ازدواج این دو هم مشخص‌شده بود اما ناپلئون در سر هوای جنگ داشت پس دزیره 70 سکه‌ی طلا از پس‌انداز خود به او داد تا ناپلئون راهی جنگ شود؛ اما ناپلئون دیگر نزد دزیره بازنگشت و مدتی بعد نامزدی خود را با او لغو کرد و داستان زندگی آن دو برای همیشه تغییر کرد. هرچند ناپلئون بعدها پیش از تاج‌گذاری‌اش در فرانسه 70 سکه طلا را خدمت علیاحضرت ملکه‌ی سوئد و نروژ تقدیم کرد.
‌درباره‌ی آن ماری سلینکو نویسنده‌ی کتاب دزیره
آن ماری سلینکو Annemarie Selinko نویسنده‌ی مشهور اتریشی قرن بیستم، متولد سال 1914 است. او در زمانه‌ای زندگی می‌کرد که جنگ سراسر اروپا را گرفته بود و همین زندگی او را هم تحت تأثیر قرار داده بود. آن ماری همسری دانمارکی داشت و در سال 1939 برای گریز از جنگ آن دو به دانمارک پناه بردند و 5 سال بعد نیز به سوئد پناهنده شدند.
آن ماری سلینکو بین سال‌های 1930 تا 1950 آثار پرفروش زیادی خلق کرده است که مهم‌ترین و مشهورترین آن‌ها رمان دزیره است. از میان دیگر آثار این نویسنده می‌توان کتاب‌های «من یک دختر زشت بودم»، «فردا همیشه بهتر است» و «شوهرم امروز ازدواج می‌کند» را نام برد.
 آن ماری سلینکو سال 1984 درگذشت.
ترجمه‌ی کتاب دزیره به فارسی
رمان دزیره از آن دست کتاب‌هایی است که در طول سالیان گذشته چندین و چند بار به فارسی برگردانده شده است. اولین ترجمه‌ی این کتاب را ایرج پزشکزاد انجام داده است و انتشارات فردوس آن را روانه‌ی بازار کتاب ایران کرده است. ترجمه‌ی همایون پاکروان برای نشر جامی، پرویز شهدی برای نشر سخن و ترجمه‌ی مهدی علومی از این کتاب را هم می‌توانید در کتاب‌فروشی‌ها پیدا کنید. کیوان عبیدی آشتیانی نیز این اثر را برای نشر افق به فارسی برگردانده است.
انتشارات آوا نامه کتاب دزیره را با ترجمه‌ی کیوان عبیدی آشتیانی عرضه کرده و در اختیار علاقه‌مندان قرار داده است.
چرا باید کتاب دزیره را خواند؟
دزیره یک رمان عاشقانه است که در بستری از تاریخ رخ‌داده است. زمانه‌ی زندگی ناپلئون و دزیره بزنگاهی در تاریخ اروپاست که تغییرات بسیاری را ایجاد کرده است. آن ماری سلینکو این عاشقانه‌ی تاریخی را با قلم زیبایش به تصویر کشیده و تجربه‌ی جذابی برای خواننده رقم‌زده است. با خواندن این کتاب نه‌تنها یک عاشقانه‌ کلاسیک زیبا را خوانده‌اید بلکه بخش مهمی از تاریخ اروپا را هم مرور کرده‌اید. زن و مرد عاشقی که شاید در ابتدا معمولی به نظر برسند اما یکی به یکی از بزرگ‌ترین فاتحان تاریخ بدل شد و دیگری به‌عنوان ملکه‌ی سوئد تاج‌گذاری کرد. اگر به ادبیات کلاسیک و تاریخ اروپا علاقه‌مندید این کتاب یکی از بهترین گزینه‌هایی است که برای مطالعه پیش رویتان است.
کتاب دزیره در دسته‌ی کتاب‌های ادبیات کلاسیک قرار دارد.
کتاب دزیره مناسب برای گروه سنی بزرگ‌سال است.
خوانش کتاب صوتی دزیره را شیما درخشش به عهده داشته است.
کتاب دزیره جزو کتاب‌های حجیم و بلند با موضوع ادبیات کلاسیک است. این کتاب برای افرادی که وقت بیشتری برای مطالعه دارند و می‌خواهند در زمینه‌ی ادبیات کلاسیک زمان بیشتری را به مطالعه اختصاص داهند انتخاب مناسبی است.
آن‌چه در بالا خواندید بررسی و نقد کتاب دزیره اثر آن ماری سلینکو بود که توسط آوانامه تهیه شده است. خرید و دانلود این اثر در همین صفحه امکان‌پذیر است. برای مطالعه‌ی دیگر کتاب‌ها در زمینه‌ی ادبیات کلاسیک می‌توانید به قسمت دسته‌بندی کتاب‌ها مراجعه و کتاب‌های این موضوع را یکجا مشاهده کنید.
 ","['داستان و رمان', 'داستان و رمان خارجی', 'داستان و رمان سایر کشورها']",https://newcdn.fidibo.com/images/books/91793_84483_normal.jpg
جزء از کل,استیو تولتز,پیمان خاکسار,پوریا رحیمی‌سام ، رامین بیرق‌دار,"۴۰,۰۰۰",رادیو گوشه,۱۳۹۹/۰۶/۲۳,فارسی,1247.15,"شیکاگو سان-تایمز:
«کتاب جز از کل، وحشی، ادیسه‌ای الهام گرفته، سنگ سارا، لطیف و بسیار شوخ‌طبع است و در بعضی مواقع تمامی این ویژگی‌ها هم‌زمان با هم در بخشی از داستان دیده می‌شود. اختراع استیو تولتز بسیار مهیج است و خبری از قسمت‌های کسل‌کننده‌ نیست. در هر صفحه از این کتاب نبوغ و هوش خاصی وجود دارد و آشکارا تأثیر «خورخه لوئیس بورخس» Jorge Luis Borges ادیب آرژانتینی در نثر استیو تولتز دیده می‌شود. حتی کمی از تأثیر شخصیت‌های آثار «جان اروینگ» John Irving فیلم‌نامه‌نویس آمریکایی و «تام رابینز» Tom Robbins رمان‌نویس آمریکایی نیز در این اثر دیده می‌شود.»  
درباره کتاب صوتی جز از کل
کتاب جز از کل بانام انگلیسی A fraction of the whole نوشته‌ی «استیو تولتز» در سال 2008 منتشر شد. این کتاب یکی از معروف‌ترین آثار ادبی استرالیا است که پس از انتشار در کمتر از چند هفته به‌عنوان یکی از پرفروش‌ترین کتاب‌های نیویورک‌تایمز معرفی شد. این رمان روایت دو نسل از اعضای خانواده‌ی «دین» Dean بانام‌های «مارتین دین» Jasper Dean، «تری دین» Terry Dean و «جسپر دین» Jasper Dean است که در میان مردم استرالیا و رسانه‌های این کشور معروف هستند. این سه شخصیت با انجام کارهای جنایی، کلاه‌برداری و گاهی آتش‌سوزی زندگی خود و مردم استرالیا را دستخوش تغییرات می‌کنند. داستان زندگی آن‌ها از زمان جنگ جهانی دوم تا اوایل قرن بیست و یکم در استرالیا، پاریس و تایلند رقم می‌خورد و در هر لحظه اتفاق عجیب‌وغریبی برای آن‌ها رخ می‌دهد. آن‌ها عشق، تنفر، انزجار، میهن‌پرستی و هر مفهوم برجسته و شاخص دیگر در زندگی انسان را به کنکاش می‌کشند و قصه‌ای متفاوت و بسیار خواندنی و پرکشش رقم می‌زنند.
کتاب جز از کل نوشته‌ی «استیو تولتز» پس از انتشار توجه‌ صاحب‌نظران و مطبوعات دنیا را به خود جلب کرد. Sunday Business Post یکی از روزنامه‌های ایرلندی در بخشی از معرفی این کتاب نوشته است: «داستان جز از کل مربوط به ژانری است که از آن غفلت شده است. جز از کل داستانی است جدی که حاضر نیست خودش را جدی بگیرد. این داستان حماسه‌ای بی‌باک، زیبا و خاص است که در ابتدا سؤالات گیج‌کننده و تأمل‌برانگیزی درباره‌ی مرگ‌ومیر، باورها و افکار انسان می‌پرسد و «استیو تولتز» همانند یک استاد موج‌سوار، سوار بر یک موج عظیم، متافیزیک خود را مدیریت می‌کند....»
خلاصه کتاب جز از کل نوشته‌ استیو تولتز
«مارتین دین» و «تری دین» دو برادر اهل استرالیا هستند. «تری» در کودکی به یکی از محبوب‌ترین شخصیت‌های ورزشی استرالیا تبدیل می‌شود و همگان را تحت تأثیر خود قرار می‌دهد و نفر اول رسانه‌ها می‌شود. این پسر کنجکاو و پرشور برادری به نام «مارتین دین» دارد که در بستر بیماری است و زندگی نباتی دارد. زندگی «تری» با وجود افتخارات بسیار ناگهان دستخوش تغییرات زیادی می‌شود و تبهکار خطرناکی را ملاقات می‌کند. ملاقات آن‌ها و بازگشت «مارتین دین» به زندگی پس از چهار سال از کما داستان کتاب صوتی جز از کل را شکل می‌دهد.
«مارتین دین» قسمت زیادی از داستان کتاب صوتی جز از کل را تعریف می‌کند. او شخصیت متفکر و عجیب داستان است که ذهنی مملو از سؤال دارد و همواره با خود درگیر است. او به‌تنهایی پسرش «جسپر دین» را بزرگ می‌کند و بر این باور است که خانواده‌اش را در آتش‌سوزی شهر از دست داده است.
درباره استیو تولتز
«استیو تولتز» Steve Toltz نویسنده‌ی مشهور استرالیایی در سیدنی به دنیا آمد. او در کشورهای کانادا، اسپانیا و پاریس زندگی کرده و تحصیلاتش را در دانشگاه نیوکاسل به سرانجام رسانده است. او پس از پایان تحصیلات دانشگاهی به‌عنوان فیلم‌نامه‌نویس و نویسنده‌ی مستقل مشغول به فعالیت شد و اولین رمانش بانام جز از کل را در سال 2008 منتشر کرد. او برای این داستان به شهرت جهانی رسید و افتخارات و جوایز گوناگونی کسب کرد. کتاب جز از کل در سال 2008 نامزد دریافت جایزه‌ی Booker Prize من بوکر شد و در سال 2009 جایزه‌ی Bollinger Everyman Wodehouse Prize را کسب کرد.
ترجمه کتاب صوتی جزء از کل به فارسی
کتاب صوتی جز از کل نوشته‌ی استیو تولتز با صدای «پوریا رحیمی‌سام» و «رامین بیرق‌دار» از سوی رادیو گوشه در شهریور سال 1399 منتشر شد که در همین صفحه از فیدیبو برای خرید و دانلود موجود است. «پوریا رحیمی‌سام» بازیگر تئاتر و سینما سال 1361 در هشتگرد به دنیا آمد. او تحصیلاتش را در رشته‌ی کارگردانی دانشگاه هنر به سرانجام رسانده و از سال 1391 به‌طورجدی فعالیت در عرصه‌ی بازیگری را دنبال کرده است. او تاکنون در بیش از ده فیلم سینمایی به‌عنوان بازیگر حضور داشته و با کارگردانانی همچون «منیژه حکمت» و «مصطفی کیایی» همکاری داشته است. «رامین بیرق‌دار» گوینده‌ی دیگر کتاب صوتی جزء از کل نوشته‌ی استیو تولتز کارنامه‌ی درخشانی در زمینه‌‌های گوناگون ازجمله معماری، عکاسی و نوشتن دارد.
رمان جز از کل را «پیمان خاکسار» به فارسی ترجمه کرده و نشر چشمه آن را در سال 1393 منتشر کرده است که نسخه‌ی الکترونیک آن هم در سایت و اپلیکیشن فیدیبو برای خرید و دانلود موجود است. «پیمان خاکسار» مترجم حاذق ایرانی به زیبایی و دقت این اثر را ترجمه کرده است. او سال 1354 در تهران به دنیا آمد و تحصیلاتش را در رشته‌ی سینما به سرانجام رساند. او مدتی را به‌عنوان تدوینگر در سینما و تلویزیون فعالیت و از سال 1385 فعالیت در حوزه‌ی ترجمه را آغاز کرد. او ترجمه‌ی آثار نویسندگان به نامی را در کارنامه‌ی کاریش دارد و جزو نویسندگان برجسته و معروف ایران است. ازجمله دیگر آثار ترجمه شده‌ی او می‌توان به «هیاهو‌ی زمان» اثر «جولین بارنز»، «برفک» اثر «دان دلیلو» و «مادربزرگت رو از اين‌جا ببر!» اثر «ديويد سداريس» اشاره کرد که نسخه‌ی الکترونیک و صوتی آن‌ها نیز در سایت و اپلیکیشن فیدیبو برای خرید و دانلود موجود است. رمان جز از کل را علاوه‌بر نشر چشمه، انتشارات نیک‌فرجام با ترجمه‌ی «زهرا یعقوبیان» و انتشارات آتیسا با ترجمه‌ی زهره قلی پور ترجمه کرده است.
در بخشی از کتاب صوتی جزء از کل می‌خوانیم
یک سؤال را بارها و بارها از من پرسیده‌اند. همه می‌خواهند یک چیز را بدانند: تری دین در کودکی چه جور موجودی بوده؟ انتظار دارند داستان‌هایی از خشونت کودکانه و فساد در قلب یک نوزاد بشنوند. یک جنایتکار مینیاتوری را تصور می‌کنند که در محل بازی بچه‌ها در فواصل بین شیر خوردن‌هایش مرتکب اعمال غیراخلاقی می‌شود. مسخره است! هیتلر به سمت سینه‌ی مادرش رژه می‌رفته؟ باشد، درست است، اگر بخواهید از هر چیز استنباط شخصی کنید بالاخره یکی دو نشانه پیدا می‌شود.
وقتی ‌تری در هفت سالگی دزد و پلیس بازی می‌کرده و نقش پلیس بر عهده‌اش بوده، باکمی پول حاضر بوده دزد را رها کند. در قایم باشک مثل یک فراری قایم می‌شده. ولی که چی؟ این‌ها به این معنا نیست که گرایش به خشونت روی دی ان ای آدم حک شده. وقتی به مردم می‌گویم تا جایی که اطلاع دارم تری یک بچه‌ی معمولی بوده سرخوردگی را در چشمانشان می‌بینم، می‌خوابیده و گریه می‌کرده و می‌خورده و پی پی و جیش می‌کرده تا این که کم کم تشخیص داده ذاتی متفاوت با مثلاً دیوار دارد (این اولین درس تو در زندگی است: تو دیوار نیستی). در کودکی این ‌طرف و آن طرف می‌دویده و جیغ می‌کشیده. عاشق این بوده چیزهای سمی را پیدا کند و در دهانش بگذارد (غریزه‌ی انتحار در یک شیرخواره تندوتیز است و توانایی مرموزی هم داشته تا به‌محض به خواب رفتن پدر و مادرمان گریه کند. خلاصه این که او فقط یک بچه‌ی دیگر بود. اگر به خاطر ناتوانی‌هایم نبود، بچه‌ی قابل توجه من بودم.
قبل از رسیدن تری، زندگی ما تحت سلطه‌ی انواع و اقسام بیماری‌ها بود. الآن برایم عجیب است که آن موقع چه قدر کم درباره‌ی بیماری‌ام می‌دانستم و راستش نمی‌خواستم هم که بدانم. برایم تنها چیز جالب عوارض بیماری‌ام بود (دل دردهای وحشتناک، درد عضلانی، حال تهوع، سرگیجه)، عللی که در لایه‌های زیرین پنهان بودند به نظرم کاملاً بی‌ربط می‌آمدند، هیچ دخلی به من نداشتند. ورم مغز؟ سرطان خون؟ نارسایی سیستم ایمنی؟ تا امروز هم نفهمیده‌ام. وقتی به نظرم رسید باید جواب صریحی پیدا کنم، هر کسی که ممکن بود پاسخی برای سؤالم داشته باشد مدت‌ها پیش مرده بود. می‌دانم دکترها نظریه‌هایی داشتند، ولی یادم است هرگز به نتیجه‌ی مشخصی نرسیدند. فقط بعضی عبارات را یادم هست. چیزهایی مثل «ناهنجاری عضلانی» یا «نارسایی سیستم عصبی» و همچنین «اتانازی» که آن موقع تأثیر چندانی بر من نداشت. یادم می‌آید با سوزن سوراخ سوراخم می‌کردند و قرص‌هایی به‌قاعده‌ی انگشت شست ورم ‌کرده به خوردم می‌دادند. یادم می‌آید از من عکس رادیولوژی می‌گرفتند و دکترها انگار که ترقه آتش زده‌اند خود را پس می‌کشیدند.
تمام این‌ها پیش از به دنیا آمدن تری بود.","['داستان و رمان', 'داستان و رمان خارجی', 'داستان و رمان سایر کشورها']",https://newcdn.fidibo.com/images/books/103275_22276_normal.jpg
گرامافون,شرمین نادری,,بهرام شاه‌محمدلو,,آفرینش کتاب الکترونیک فیروزان (فیدیبو),۱۴۰۰/۰۷/۲۱,فارسی,24.48,گرامافون مجموعه‌ای است از قصه‌های عامیانه‌ی ایران که «شرمین نادری» آن‌ها را جمع‌آوری و بازنویسی کرده و با صدای خاطره‌انگیز «بهرام شاه‌محمدلو» اجرا شده‌اند، قصه‌هایی کوتاه از تمام اقوام و نواحی ایران. ** این قصه‌ها ممکن است برای گروه‌های سنی کودکان مناسب نباشد. «مینا و پلنگ» ماجرایی است عاشقانه در روستای زیبای کندلوس در مازندران. عاشقانه‌ای متفاوت که داستان عشق دختری تنها از اهالی روستا و یک پلنگ را روایت می‌کند. ولی چه سرانجامی در انتظار این عشق عجیب است؟,"['داستان و رمان', 'داستان و رمان ایرانی']",https://newcdn.fidibo.com/images/books/121545_43927_normal.jpg
هیچ دوستی به جز کوهستان نوشته بهروز بوچانی,بهروز بوچانی,,نوید محمدزاده,"۳۶,۰۰۰",رادیو گوشه,۱۳۹۹/۰۲/۱۹,فارسی,577.12,"«بهروز بوچانی» با انتشار کتاب «هیچ دوستی به جز کوهستان» نشان داد حتی در میان تاریکی زندان، ادبیات راهی برای گریز پیدا می‌کند و مانند گیاهی سر از خاک درمی‌آورد و بارقه‌های امید را در دل انسان ظلم دیده زنده می‌کند.
درباره صوتی هیچ دوستی به جز کوهستان
کتاب صوتی هیچ دوستی به جز کوهستان بانام انگلیسی no friend but the mountains در سال 1397 منتشر شد. این کتاب روایت پنج سال از زندگی «بهروز بوچانی» است که در زندان جزیره‌ مانوس (manus) گذرانده است. او نویسنده و روزنامه‌نگار ایرانی است که ایران را به مقصد استرالیا ترک کرد. او در جریان پناهندگی به این کشور یک بار در دریا غرق شد و مرگ را از نزدیک لمس کرد ولی به‌طور ناگهانی از این مهلکه نجات یافت و با کشتی دیگری روانه‌ی استرالیا شد. او بالاخره پس از تحمل رنج سفر در دریا در سخت‌ترین حالت ممکن به خاک استرالیا رسید ولی پس از چند روز تمام تصوراتش از زندگی راحت و آسوده در این کشور نابود شد. او در این کشور به زندان‌های فوق امنیتی فرستاده شد و آینده و زندگی خود را در هاله‌ای از ابهام دید. او در این مدت در استرالیا زندگی کرد ولی طعم آزادی را برخلاف تصوراتش نچشید و به زندان جزیره‌ مانوس منتقل شد. او و گروهی دیگر از مردان کشورهای مختلف به‌وسیله‌ی هواپیما تحت شرایط فوق امنیتی روانه‌ی زندانی در یکی از مناطق استوایی شدند.
«بهروز بوچانی» تجربه‌ی زیسته‌اش از سال‌ها زندگی در زندان در کنار مردم سرزمین‌های دیگر در منطقه‌ای جنگلی را در کتاب «هیچ دوستی به جز کوهستان» به نگارش درآورده است. او در این کتاب داستان نمی‌گوید، بلکه واقعیت را به تصویر می‌کشد و از ظلم بیداد در این زندان‌ها صحبت می‌کند. او زندگی مردانی را نشان می‌دهد که جرمشان طلب یک زندگی مملو از صلح و آرامش است. «بهروز بوچانی» در این کتاب تنهایی، انزوا و مرگ را واکاوی می‌کند و ابعاد گوناگون این مفاهیم را به رخ جهانیان می‌کشد. او از دردی می‌گوید که کمتر کسی تجربه کرده است، او از خودکشی آدم‌هایی می‌نویسد که در دل زندان جوانه‌های امیدشان خفه شده است.
کتاب صوتی هیچ دوستی به جز کوهستان
 از بخش‌های زیر تشکیل شده است:
زیر نور هراس‌انگیز ماه
کوه‌ها و موج‌ها؛ بلوط‌ها و مرگ؛ آن رودخانه... این دریا...
قایق برزخ روایتگر حقایق هولناک
تأملات کشتی جنگی؛ گلشیفته‌ی ما واقعاً زیبا بود
قصه‌ی جزیره‌ی کریسمس؛ پسر بی‌وطن روهینگیایی و تعقیب ستاره‌ای در مسیر تبعیدگاه
کولی‌ها می‌رقصیدند و جغدها تماشا می‌کردند
ژنراتور پیر؛ نخست‌وزیر و دخترانش
صف در حکم ابزار شکنجه؛ منطق زندان مانوس؛ گاو خوشحال
درخت شکوهمند انبه و غول مهربان
آواز جیرجیرک‌ها؛ تشریفات اعمال خشونت؛ یک نقشه‌برداری اسطوره‌ای از زندان مانوس
گل‌های شبیه بابونه؛ عفونت و سندرم زندان مانوس
در گرگ‌ومیش هوا که آسمان رنگ جنگ داشت
هیچ دوستی به جز کوهستان در عرصه‌ی جهانی
«بهروز بوچانی» با انتشار کتاب «هیچ دوستی به جز کوهستان» نبوغ بی‌نظیرش در نویسندگی را نشان داد. او نوشته‌هایش را از طریق برنامه‌ی واتساپ برای دوستش «امید توفیقیان» می‌فرستاد؛ «توفیقیان» نوشته‌های این نویسنده را به انگلیسی ترجمه کرد و در سال ۲۰۱۸ منتشر کرد که موردتوجه‌ی نویسندگان و منتقدان صاحب‌نظر شد. این کتاب پس از انتشار جایزه‌ی ادبی ویکتوریا استرالیا را دریافت کرد و سبب درخشش نام این نویسنده در سراسر دنیا شد. ریچاد فلانگان(Richard flanagan)، نویسنده‌ی ایتالیایی مشهور و برنده‌ی جایزه من بوکر درباره‌ی این رمان یادداشت مفصلی نوشته است. در بخشی از این یادداشت آمده است: «این رمان چیزی فراتر از یک من اعتراض می‌کنم صرف است» او همچنین در ادامه گفته است: «من امیدوارم روزی به بهروز بوچانی ورودش را به استرالیا خوش‌آمد بگوییم چنانکه باور دارم او بودنش را در صفحات این رمان نشان داده است.»
کتاب صوتی «هیچ دوستی به جز کوهستان» از سوی رادیو گوشه در اردیبهشت 1398 با صدای بازیگر محبوب «نوید محمدزاده» منتشر شد که در همین صفحه برای دانلود موجود است. این اثر در سال 1397 از سوی نشرچشمه منتشر شد که نسخه‌ی الکترونیک آن نیز در سایت و اپلیکیشن فیدیبو برای خرید و دانلود موجود است. این کتاب در میان خوانندگان بانام «رفیقی نه مگر کوهستان» نیز شناخته شده است.
درباره بهروز بوچانی
«بهروز بوچانی» behrooz boochani نویسنده و روزنامه‌نگار ایرانی در تاریخ یک مرداد سال 1362 در استان ایلام به دنیا آمد. او در سال‌های جوانی ایران را ترک کرد و راهی کشور استرالیا شد. او حدود پنج سال را در زندان زندگی کرد و پس از آن با فشار رسانه‌ها از زندان آزاد شد. او از سال ۲۰۱۳ تا نوامبر ۲۰۱۹ در جزیره مانوس زندانی بود و بالاخره در نوامبر سال 2019 به نیوزلند رفت. او در حالی که برنده‌ی جایزه‌ی ادبی ویکتوریا استرالیا شد ولی اجازه‌ی خروج از زندان مانوس برای شرکت در این مراسم را نداشت. روزنامه‌ی نیویورک‌تایمز دراین‌باره تیتر زد: «یکی از مهم‌ترین نویسندگان استرالیایی که حق ورود به این کشور را ندارد.»
کتاب صوتی هیچ دوستی به جز کوهستان با صدای نوید محمدزاده
نويد محمدزاده بازیگر برجسته‌ی ایرانی هفده فروردین سال 1365 در تهران به دنیا آمد. او هنرمندی معروف و شایسته است که موفق به دریافت سیمرغ بلورین بهترین بازیگر نقش مکمل مرد جشنواره فیلم فجر شده است. او در چند اثر بسیار معروف سینمایی حضور داشته و به‌عنوان بازیگری توانا شناخته شده است. «نوید محمدزاده» اصالتاً کرد شهر مهران است، او روایت کتاب «هیچ دوستی به جز کوهستان» نوشته‌ی «بهروز بوچانی» را بر عهده داشته است که در اردیبهشت سال 1399 منتشر شد. این اثر شنیدنی در این صفحه از فیدیبو برای دانلود موجود است. این کتاب بوچانی انتشارات چشمه منتشر کرده است و اطلاعات مربوط به آن به همراه قیمت در سایت و اپلیکیشن فیدیبو وجود دارد.
در بخشی از کتاب صوتی رفیقی نه مگر کوهستان می‌شنویم
صبح روز بعد کشتی به جزیره‌ی کریسمس رسید. ردیف خانه‌های سفید در شیب جزیره و در بین جنگلی انبوه خودنمایی می‌کرد. شادی به ‌صورت‌های مسافران برگشته بود و جسارت یافته بودند که به روی هم بخندند. عجیب بود، دریا تا کرانه‌های جزیره همچنان در تب‌وتاب بود و حتی در چند متری ساحل موج‌ها به‌شدت بالا و پایین می‌رفتند. هیچ نظمی در حرکات موج‌ها نبود، حتی انگار بعضی‌شان از طرف ساحل به قلب دریا حرکت می‌کردند. گیج بودند و حتی بعضی جاها چند موج به همدیگر برخورد می‌کردند و از هم می‌پاشیدند.
بلافاصله یک یدک‌کش با دودی کثیف و سیاه کنار کشتی پهلو گرفت و در گروه‌های ده نفره سرنشینان خسته را به اسکله‌ی کوچک جزیره منتقل کرد. اول پنگوئن را، که هنوز در چنبره‌ی مرگ بود، به‌زور از کف عرشه جدا کردند.
سپس مرد لنگ همراه زنش و بچه‌ای که یک‌بند گریه می‌کرد و گلشیفته و بچه‌هایش در کنار پنگوئن جا گرفتند و به سمت ساحل حرکت کردند. از دور جمعیت زیادی دیده می‌شد که در اسکله منتظر ما بودند. خیلی زود نوبت من هم شد. تنها دارایی‌ام را از کوله‌پشتی دوست‌پسر چشم آبی درآوردم و به همراه پسر بی‌دندان و مرد چاق و مردار و چند جوان دیگر سوار یدک‌کش شدم. در سفر اول کوله‌پشتی‌ام، که هیچ‌چیز باارزشی در آن نبود، طعمه‌ی موج‌ها شده بود، اما کتاب شعری که دوستش داشتم پیش دوست‌پسر چشم آبی مانده بود.
در فرودگاه تهران هر چه فکر می‌کردم نمی‌دانستم چه با خود از ایران ببرم. واقعاً هم چیز باارزشی نداشتم. سهم من از سی سال زندگی و دوندگی در ایران هیچ بود. چه می‌توانستم بیاورم جز یک کتاب شعر. می‌خواستم دست‌خالی از گیت فرودگاه عبور کنم، اما از مأمورها ترسیده بودم چون مطمئناً برایشان جای سؤال داشت که چه طور این پسر لاغر می‌خواهد بی‌هیچ وسیله‌ای به خارج از کشور برود. به همین خاطر بلافاصله یک کوله‌پشتی خریدم و پرش کردم از یک‌مشت روزنامه باطله و چند دست لباس به‌دردنخور، و با ژستی توریستی وارد شدم. اگر از مأمورها نمی‌ترسیدم، مثل کسی بودم که سر کوچه می‌رود تا یک بسته سیگار بخرد. اين واقعیت آن روز من بود. شاید سبک بارترین و بی‌چیزترین مهاجر تاریخ همه‌ی فرودگاه‌های دنیا بودم. فقط خودم بودم و لباس‌های تنم و یک کتاب شعر و اندام جنسی‌ام. حالا در چند متری پایان سفر دورودرازم، تنها یک کتاب شعر خیس‌خورده در دستانم بود.
کفش‌هایم را ازدست‌داده بودم و لباس‌هایم سوراخ‌سوراخ بودند.","['داستان و رمان', 'داستان و رمان ایرانی']",https://newcdn.fidibo.com/images/books/98521_28566_normal.jpg
جنایت و مکافات,فئودور داستايفسكی‌,اصغر رستگار,آرمان سلطان‌زاده,"۷۴,۰۰۰",آوانامه,۱۳۹۷/۰۵/۰۸,فارسی,1552.02,"در طول تاریخ رهبران و سیاستمداران همیشه بر سر یک سوال با یکدیگر به مشکل برمی‌خوردند. آیا هدف وسیله را توجیه می‌کند؟ عده‌ای بر این باورند که هدف آرمانی ارزش قربانی شدن و قربانی کردن را دارد اما عده‌ای دیگر ترجیح می‌دهند که جنبه‌ی انسانی را در اولویت قرار بدهند و اجازه ندهند که سربازانشان در جنگ کشته بشوند. دغدغه‌ی رسیدن به پاسخ درست این سوال سبب شده که یکی از بزرگترین آثار ادبیات روسیه خلق شود. فئودور داستایفسکی کتاب جنایت و مکافات را در تلاش برای رسیدن به پاسخ‌ این سوال نوشته است.
درباره‌ی کتاب صوتی جنایت و مکافات اثر فئودور داستایفسکی
رمان جنایت و مکافات نوشته‌ی فئودور داستایفسکی است. این کتاب برای نخستین بار در سال 1866 در مجله‌ی Russian Messenger و در طول دوازده ماه منتشر شد و بعد به صورت جداگانه وارد بازار کتاب شد. داستایوفسکی در سال 1859 در نامه‌ای خطاب به برادرانش، توضیح داد طرح اولیه‌ی داستان جنایت و مکافات را در زندان نوشته بود و آن را «اقرارنامه‌یی به شکل رمان» نامید.
خلاصه داستان صوتی جنایت و مکافات
شخصیت اصلی کتاب جنایت و مکافات فردی به نام راسکلینکف است.  داستان از زبان او روایت می‌شود، و افکار راسکلنیکف را در برابر ما قرار می‌دهد و ما تلاش راسکلنیکف برای برتر نشان دادن خودش را می‌بینیم.
 راسکلنیکف جوانی دانشجو و بسیار فقیر و کنجکاو است. شخصیتی که گفت‌و‌گوی درونی‌بسیاز زیادی با خود دارد و همیشه کلمه‌هایی  را زیر لب زمزمه می‌کند و سال‌هاست از فقر زیاد و طلبکارانش در عذاب است.
رازومیخین، تنها دوست راسکلنیکف، درباره‌ی خصوصیات و ویژگی‌های اخلاقی دوستش می‌گوید:« عبوس و گرفته و مغرور و متکبر است. در این اواخر و شاید هم خیلی از پیش بدگمان و مالیخولیایی شده است. بزرگوار و مهربان است، دوست ندارد احساسات خود را بیان کند. حاضر است زودتر سنگدلی خود را بنماید، تا، با سخن، احساسات قلبی خویش را ابراز دارد. گاهی هم هیچ مالیخولیایی نیست – بلکه فقط سرد و تا حدی غیرانسانی و بی‌احساسات می‌شود و براستی چنان است که گویی در او دو خوی متضاد به‌ترتیب جای یکدیگر را می‌گیرند. گاهی بی‌نهایت کم‌حرف است! هیچ وقت فرصت ندارد. همه مزاحمش هستند. اما خودش دراز می‌کشد و کاری نمی‌کند. هیچ بذله‌گو نیست ولی نه به‌دلیل آنکه کلمات تند پرمعنی در چنته‌اش کم است، بلکه گویی فرصتی برای این گونه کارهای بیهوده ندارد. وقتی با او صحبت می‌کنند، تا به آخر به گفته‌های طرف گوش نمی‌دهد. هرگز به آن چیزی که جلب توجه همه را می‌کند، توجهی ندارد. خیلی برای خود ارزش قائل است و البته بی‌حق هم نیست.» ‌
‌در بخشی از کتاب صوتی جنایت و مکافات می‌خوانیم
دفتردار نگاهی به سر تا پای او انداخت، گر چه بی هیچ کنجکاوی خاصی. سر و وضعی عجیب ژولیده و نامرتب داشت، با نگاهی خیره و بی حرکت.
راسکلنیکف فکر کرد: «از قیافه اش که چیزی دستگیرم نشد، مثل این که همه چیز برایش علی السویه است.»
دفتردار با انگشت اتاق آخر را نشان داد و گفت: «برو آن اتاق پیش سردفتر.»
به آن اتاق رفت (که از روی ترتیب، چهارمی بود). اتاق کوچکی بود پراز مراجعینی که سر و وضع‌شان بهتر از آدم های اتاق های دیگر نبود. بین آنها دو نفر خانم بود. یکیش که لباس عزای مندرسی تنش بود، سر میز روبه روی سردفتر نشسته بود و داشت چیزی را که سردفتر دیکته می کرد می نوشت. خانم دومی، برعکس، نسبتا خوش لباس بود. زن درشت هیکل چاقی بود با صورت سرخاب مالیده پر لک و پیس، که سنجاق سینهای به درشتی یک نعلبکی به سینه زده بود. دورتر از بقیه ایستاده بود و به نظر می آمد منتظر چیزی است. راسکولنیکف ورقه احضاریه را گذاشت جلو سردفتر. سردفتر تند نگاهی به ورقه انداخت و گفت: «لطفا منتظر باشید» و باز رو کرد به زن عرادار.
راسکولنیکف نفس راحتی کشید. «پس قضیه آن نیست!»‌
درباره‌ی فئودور داستایفسکی نویسنده‌ی کتاب صوتی جنایت و مکافات
فئودور داستایفسکی نویسنده و مترجم روس متولد 1821 میلادی است. او همزمان با داستان نویسی در زمینه‌های دیگری مانند روانشناسی، فلسفه و ترجمه هم فعال بود. داستایفسکی را یکی از پیشگامان ادبیات روانشناسانه می‌دانند و بر آثارش نقد‌های ادبی و روانشناسی زیادی شده است.
اولین کتاب داستایوفسکی «بیچارگان» نام داشت که با سبکی ساختارشکنانه‌ داستایوفسکی را به جامعه‌ی هنری روسیه معرفی کرد. مدتی بعد از انتشار اولین کتاب، رمان «یادداشت‌های زیرزمینی»  بود که او را به عنوان نویسنده‌ای که در شخصیت‌پردازی خلاق و متبحر است، مشهور کرد. دانش روانشناسی و فلسفه‌ی داستایوفسکی باعث شد او شخصیت‌های داستانش را پیچیده‌ و عمیق‌ بنویسد. داستایوفسکی در داستانهایش روان انسان‌ها را بررسی می‌کند و این بررسی تنها به معرفی یک شخصیت تلخ یا بی‌احساس محدود نمی‌شود، بلکه او شخصیت‌ها، افکار و آرزوهایشان را کالبد شکافی می‌کند. 
فئودور داستایوفسکی بیشتر از 30 رمان و داستان کوتاه نوشته است و  دو کتاب «برادران کارامازوف» و «جنایت و مکافات» جزء مشهورترین آثار او هستند.
ترجمه‌ی کتاب صوتی جنایت و مکافات به فارسی
انتشارات آوانامه کتاب صوتی جنایت و مکافات را با ترجمه‌ی اصغر رستگار عرضه کرده و در اختیار علاقه‌مندان قرارداده است. اصغر رستگار  کتاب جنایت ومکافات را به فارسی برگردانده است.  ترجمه او از این کتاب برنده‌ی جایزه‌ی بهترین ترجمه‌ی سال در نوزدهمین دوره‌‌ی کتاب سال جمهوری اسلامی شد.
اصغر رستگار در مقدمه‌ی جنایت و مکافات  درباره‌ی کتاب و شخصیت‌های داستان  توضیحات مفصلی نوشته است. او معتقد است داستان این کتاب نگاهی به نظریه‌ی «ابر انسان» نیچه و هگل دارد. رستگار جنایت‌های رخ داده در کتاب را به دو دسته تقسیم می‌کند. یکی جنایت راسکلنیکف و دیگری جنایت سویدرگایلوف. یکی از این دو شخصیت برای رهایی از جنایت‌ش به قلمرو عشق پناه می‌برد اما دیگری نه.
اصغر رستگار که به عنوان مترجم تخصصی کتاب‌های نمایشنامه هم شناخته می‌شود، ترجمه‌های دقیق و درخشانی از نمایشنامه‌ی «در انتظار گودو» و نمایشنامه‌های ایبسن منتشر کرده است. ترجمه‌هایی که خوانندگان زیادی دارند. رستگار بعد از ترجمه‌ی نمایشنامه‌های ایبسن، دوکتاب «گزارشگر رازهای نهفت» و « امپراتور و جلیلی»  را با موضوع نظریه‌های ادبی و نمایشی ایبسن هم ترجمه کرده است که به خواننده برای فهم بهتر دنیای ایبسن کمک می‌کند.
اصغر رستگار با نگاه ویژه‌اش به موضوع ترجمه، معتقد است: « مترجمی که صرفا از طریق کتاب با زبان در ارتباط باشد، نمی‌تواند به تمام ابعاد زبان دست یابد.»
چرا باید کتاب صوتی جنایت و مکافات را خواند؟
کتاب جنایات و مکافات یکی از بزرگترین شاهکارهای جهان است. اقتباس‌ها ادبی و نمایشی بسیاری تاکنون از این رمان بزرگ صورت گرفته است. این کتاب در فهرست 1001 کتابی که باید پیش از مرگ بخوانید قرار دارد و برای شروع کتاب‌خوانی انتخاب مناسبی است. نسخه‌ی صوتی این کتاب برای خوانندگانی آماده شده است که زمان کافی برای مطالعه‌ی کتاب‌های طولانی ندارند. شما می‌توانید این کتاب را زمانی که در حال رانندگی هستید، گوش دهید. کتاب صوتی جنایت و مکافات در دسته‌ی کتاب‌های داستان‌های روسی قرار دارد. کتاب صوتی جنایت و مکافات مناسب برای گروه سنی بزرگ‌سال است. خوانش کتاب صوتی صوتی جنایت و مکافات را آرمان سلطان زاده به‌عهده داشته‌است. کتاب صوتی جنایت و مکافات جزو کتاب‌های حجیم و بلند با موضوع داستان‌های روسی است. این کتاب برای افرادی که وقت بیشتری برای مطالعه دارند و می‌خواهند در زمینه‌ی  داستان‌های روسی زمان بیشتری را به مطالعه اختصاص دهند انتخاب مناسبی است.
آن‌چه در بالا خواندید بررسی و نقد کتاب صوتی جنایت و مکافات اثر فئودور داستایفسکی بود. خرید و دانلود این اثر در همین صفحه امکان‌پذیر است. برای مطالعه‌ی دیگر کتاب‌ها در زمینه‌ی داستان‌های روسی می‌توانید به قسمت دسته‌بندی کتاب‌ها مراجعه و کتاب‌های این موضوع را یکجا مشاهده کنید.","['داستان و رمان', 'داستان و رمان خارجی', 'داستان و رمان روسیه']",https://newcdn.fidibo.com/images/books/82169_22179_normal.jpg
قمارباز,فئودور داستايفسكی‌,سروش حبیبی,آرمان سلطان‌زاده,"۳۴,۰۰۰",آوانامه,۱۳۹۷/۰۵/۰۳,فارسی,439.54,"«قمارباز» بیانی از سبک زندگی و مقایسه‌ی بین دوطبقه‌ی بورژوا و اشراف با طبقه‌ی دهقان و مردم پایین‌دست است که به قلم یکی از شاهکارترین نویسندگان تاریخ ادبیات روسیه «فیودور داستایوسکی» به نگارش درآمده است. اشرافی که زمان و سرمایه خودشان را به بطالت و هرزگی می‌گذرانند و به ادب و رفتار اشرافی و بالا مقام تظاهر می‌کنند و این در حالی است که حتی اگر ورشکست هم شوند این رویه را ادامه می‌دهند.
درباره کتاب صوتی قمارباز
کتاب «قمارباز» The Gambler اثر «فیودور داستایوسکی» در سال 1866 منتشر شده است. این داستان روایت روابط و گفتگوهای شخصیت‌های مختلفی در میان یک داستان رئال است. «فیودور داستایوسکی» با تندنویسی «آنا گریگوریونا» این اثر را در 26 روز نوشت و داستان آن براساس تجربه‌ی خودش از قماربازی است. او این خودزندگی‌نامه را با جزییات تمام در میان داستانی پرکشش و جذاب مطرح کرده است و اعتیاد به این بازی را نشان می‌دهد. این نویسنده با درک عمیق از این فضا شخصیت‌های معمولی را در مناسبات کاملاً معمولی با موضوعی متفاوت به تصویر کشیده است. او احتیاج مالی و باور شانس را ازجمله دلایلی بیان می‌کند که سبب درگیری افراد در گردونه‌ی بی‌پایان قمار می‌شوند.
داستان با خروج «آلکسی ایوانویچ» معلم فرزندان یک خانواده‌ی روس از قمارخانه آغاز می‌شود، او عاشق دلباخته‌ی خواهرخانم خانه، «پولینا»، زنی هوس‌باز و ولخرج است. این معلم سرخانه براین باور است که خوش‌شانس است و به همین دلیل به سمت قماربازی می‌رود. او در ابتدا برنده می‌شود ولی پس از مدتی زندگی‌اش اسیر بازی بی‌انتهایی می‌شود. او خودش را بر سر میز می‌بیند که هیچ منطقی در آن حکم‌فرما نیست و تعدادی مهره برای او تصمیم می‌گیرند.
درباره فیودور داستایوسکی، نویسنده برجسته ادبیات روس
«فیودور داستایوسکی» Fyodor Dostoyevsky نویسنده‌ی مطرح ادبیات روسیه در 11 نوامبر سال 1821 در روسیه به دنیا آمد. او در جوانی تحصیل در دانشکده‌ی مهندسی نظامی سن‌پترزبورگ را آغاز کرد و در سال 1843 با درجه‌ی افسری فارغ‌التحصیل شد. او نوشتن و ترجمه‌ی آثار مختلف را از همین زمان آغاز کرد و تحت تأثیر نوشته‌های «نیکلای گوگول»، از پرآوازه‌ترین ادیبان قرن نوزده روسیه بود. او سال 1845 داستان «بیچارگان» را به نگارش درآورد و نسخه‌ی پیش از چاپش تحسین منتقدان را برانگیخت. او پس از انتشار این اثر، نوشتن داستان‌هایش را به‌طورجدی دنبال کرد و به‌عنوان یکی از برجسته‌ترین نویسندگان تاریخ ادبیات روسیه شناخته شد. او کتاب‌های «همزاد»، «آقای پروخارچین»، «زنِ صاحب‌خانه»، «شب‌های روشن» را نوشت و به گروه فعال نویسندگان معترض در آن زمان روسیه پیوست. او شرایط اجتماعی نابسامان قرن نوزدهم را درون‌مایه‌ی آثارش قرار می‌داد و مدتی را به جرم براندازی حکومت دستگیر شد که برای انجام خدمت سربازی راهی سیبری شد.
«فیودور داستایوسکی» بعد از آزادی‌اش در بهار 1859 به مسکو بازگشت و مدتی را به خبرنگاری مشغول شد. او زندگی‌اش را وقف نوشتن کرد و خالق آثاری ماندگار و تأثیرگذار شد. او به اروپا سفر کرد و مدتی را به قماری بازی مشغول شد. او در این دوران کتاب‌های «همیشه شوهر»، «جن‌زدگان»، «جوان خام» و «برادران کارامازوف» را نوشت و برخی از آن‌ها را برای چاپ در نشریات به مسکو می‌فرستاد. او فردی بسیار ولخرج بود و همواره مشکل مالی داشت. او در فوریه سال 1881 براثر خون‌ریزی ریه درگذشت و در گورستان «تیخوین» در سن‌پترزبورگ روسیه به خاک سپرده شد.
ادبیات روسیه گنجینه‌ی باارزشی از آثار تکرار نشدنی است که برخی از آن‌ها به قلم  «فیودور داستایوسکی» نگاشته شده‌اند. کتاب‌های این نویسنده به 170 زبان مختلف ترجمه شده‌اند و باگذشت بیش از صدسال همچنان جزو لیست پرفروش‌ها قرار دارند. این نویسنده جنبه‌های روانی زندگی انسان همچون عشق، ثروت، حسرت، شهرت و ... درون‌مایه‌ی داستان‌هایش قرار می‌داد و طبقات مختلف جامعه را به تصویر می‌کشید. او در آن شرایط خفقان روسیه شکوفایی ادبی کم‌نظیری رقم زد و بیش از سی اثر در زمینه‌ها‌ی داستان‌ کوتاه، رمان بلند و مجموعه مقاله از خودش به یادگار گذاشت. نام این نویسنده در فارسی به صورت‌های فیودور، فئودور میخائیلوویچ، داستایفسكی، فیودور داستایوسکی یا فئودور داستایوفسکی دیده می‌شود که «فیودور داستایفسکی» تلفظ درست آن است.
در بخشی از کتاب صوتی قمارباز می‌شنویم
شما خوب کاری کرده‌اید که خودتان را بی‌دین و وحشی معرفی کرده‌اید، این کار خیلی احمقانه نبوده است.
آیا لازم است که باز هم درباره روس‌های خودمان مثل بیاورم که جرات نمی‌کنند دم بربیاورند و نزدیک است که ملیتشان را هم انکار کنند؟ مطمئن باشید که در پاریس، اقلاً در مهمان‌خانه‌ای که من زندگی می‌کردم، وقتی داستان مشاجره مرا با آن آقای کشیش شنیدند خیلی بیش‌تر از من توجه می‌کردند. یک لهستانی گنده‌بک که بیش‌تر از همه مهمان‌خانه نشین ها با من دشمنی داشت، از آن پس با من جور دیگری رفتار می‌کرد. فرانسوی‌ها باز هم گذاشتند تعریف کنم که دو سال پیش من باکسی برخورد کردم که در سال ۱۸۱۲ تیرانداز فرانسوی او را با تیر زده بود، فقط برای این‌که دلش خواسته بود تفنگش را خالی کند. این شخص در آن‌وقت بچه ده‌ساله بوده است که خانواده‌اش وقت نکرده بودند مسکو را ترک کنند.
مردک فرانسوی، از جا در رفت و گفت:
غیرممکن است! سربازهای فرانسه به بچه‌ها تیر خالی نمی‌کردند!
من در جواب گفتم:
با وجود این، این حقیقت محض است. این داستان را از اسر بازنشسته شرافتمند شنیدم و جای زخم را هم، خودم روی گونه‌اش دیدم.
مردک فرانسوی تند تند و باعجله حرف می‌زد. ژنرال می‌خواست از او حمایت کند. ولی من به او ازجمله سفارش کردم که خاطرات ژنرال پرووسکی را که در سال ۱۸۱۲ زندانی فرانسوی‌ها بوده است مرور کند. دست‌آخر ماریا فیلیپوونا به‌قصد برگرداندن مطلب، موضوع دیگری را به میان کشید. ژنرال خیلی خودش را از من ناراضی نشان می‌داد زیرا من و مردک فرانسوی به فریاد کشیدن افتاده بودیم.
مجادله ما دو نفر، برعکس برای مستر آستلی خوشایند به نظر می‌رسید و او درحالی‌که از روی صندلی بلند می‌شد، از من خواست که یک گیلاس شراب با او بنوشم.
عصر، در موقع گردش، توانستم با پولینا آلکساندروونا ربع ساعتی صحبت کنم. همه از راه پارک به سمت قمارخانه راه افتاده بودند. پولینا روی نیمکت مقابل فواره نشسته بود و به نادینا اجازه داده بود که برود، نه زیاد دور ازآنجا، با رفقای کوچکش بازی کند. من نیز میشل را گذاشته بودم که برود و ما تنها مانده بودیم.
طبق معمول از اوضاع‌واحوال صحبت کردیم. پولینا عصبانی شد از این‌که من بیش از هفت‌صد فلورین نتوانسته بودم به او تحویل دهم، او یقین داشت که در پاریس من جواهراتش را به دو هزار فلورین و حتا بیش‌تر از این به گرو خواهم گذاشت و می‌گفت:
من پول بیش‌تری دارم وگرنه از دست خواهم رفت.
ترجمه کتاب صوتی قمارباز به زبان فارسی
کتاب «قمارباز» اثر «فیودور داستایوسکی» را «سروش حبیبی» به فارسی ترجمه کرده و آن را «نشر ماهی» منتشر کرده است. «ناشر صوتی آوانامه» نسخه‌ی صوتی  این ترجمه‌ی از «قمارباز» را با صدای «آرمان سلطان زاده» منتشر کرده است که در این صفحه از فیدیبو برای خرید و دانلود موجود است. «سروش حبیبی» مترجم این اثر تحصیلاتش را در آلمان گذرانده و از سال 1351 فعالیتش درزمینه‌ی ترجمه و ویراستاری را دنبال کرده است. از ترجمه‌های دیگرش می‌توان به کتاب‌های «پدر سرگی» اثر «لئو تولستوی»، «پیکار با سرنوشت» اثر «واسیلی گروسمان» و «مروارید» اثر «جان اشتاین بک» اشاره کرد که نسخه‌ی الکترونیک همه‌ی آن‌ها در سایت و اپلیکیشن فیدیبو برای خرید و دانلود موجود است. البته این کتاب با ترجمه جلال آل احمد نیز در بازار موجود است.","['داستان و رمان', 'داستان و رمان خارجی', 'داستان و رمان روسیه']",https://newcdn.fidibo.com/images/books/82077_34092_normal.jpg
سینوهه,میکا والتری,هادی عادل‌پور,آرمان سلطان‌زاده,"۸۱,۰۰۰",آوانامه,۱۳۹۸/۰۶/۱۲,فارسی,1780.93,"مصر باستان سرزمین شگفت‌انگیزی است که سالیان دراز ذهن متخصصان و باستان‌شناسان را به خود مشغول کرده است. سرزمینی که بسیاری از رازهای آن هنوز هم ناشناخته مانده است و همچنان می‌تواند شگفتی بیافریند. میکا والتاری نویسنده‌ی فنلاندی در کتاب سینوهه پزشک مخصوص فرعون خواننده را به سفری عجیب و باورنکردنی در مصر باستان، جایی پیش از تولد مسیح می‌برد. اگر اندکی به مردم‌شناسی و تاریخ علاقه دارید کتاب سینوهه پزشک مخصوص فرعون انتخاب کم‌نظیری برای مطالعه است.
‌درباره‌ی کتاب سینوهه، پزشک مخصوص فرعون اثر میکا والتاری
سینوهه پزشک دربار فرعون که در انگلیسی با نام «the eqyption» شناخته می‌شود اولین بار سال 1945 به فنلاندی منتشر شد. این کتاب را نائومی والفورد سال 1949 به انگلیسی برگرداند و از آن زمان تا کنون به بیش از 40 زبان مختلف برگردانده شده است.
سینوهه پزشک مخصوص فرعون روایت مردی در دربار «آخناتون» است. والتاری این کتاب را از زبان سینوهه نوشته است و در آن به تمام جنبه‌های زندگی مردم مصر پرداخته‌شده است. او بدون سانسور و کم‌گویی همه‌چیز را به تصویر کشیده است. درباره‌ی اینکه سینوهه شخصیتی واقعی است یا نه شک زیادی وجود دارد. با وجود اینکه آثاری از حضور او در تاریخ مصر وجود دارد درباره‌ی زمان زندگی او و پیشه‌اش اطلاعات دقیقی در دست نیست. سال 1954 بر اساس این کتاب فیلمی ساخته شد که با استقبال مخاطبان مواجه شد. فیلم این فیلم داستان سینوهه را در جوانی روایت می‌کند و از بسیاری از جزئیات کتاب چشم‌پوشی کرده است.
خلاصه داستان سینوهه، پزشک مخصوص فرعون
سینوهه در زمان تبعید روایت سال‌های پزشکی‌اش در مصر را مکتوب می‌کند. او که هم در طبقه‌ی اشراف مصر جایگاه داشته و هم در خدمت مردم عادی بوده است به شکلی جذاب و دقیق مناسبات فرهنگی، اجتماعی و عقاید این مردم را بیان می‌کند. او که سال‌های زیادی از عمرش را در مصر زندگی نکرده روایت سفرهایش به بابل، سوریه، میتانی و نقاط بسیار دیگری را آورده است
این داستان در پانزده فصل نوشته‌شده است. عنوان فصل‌های این رمان به شرح زیر است:
فصل اول: قایقی از نی
فصل دوم: خانه حیات
فصل سوم: تب تبس
فصل چهارم: نفر نفر نفر
فصل پنجم: خبیری‌ها
فصل ششم: روز پادشاه دروغین
فصل هفتم: مینا
فصل هشتم: خانه تاریک
فصل نهم: دم تمساح
فصل دهم: شهر خدایان
فصل یازدهم: مریت
فصل دوازدهم: ساعت آبی، واحد سنجش زمان
فصل سیزدهم: پادشاهی آتون در زمین
فصل چهاردهم: نبرد مقدس
فصل پانزدهم: هورم هب
‌درباره‌ی میکا والتاری نویسنده‌ی کتاب سینوهه، پزشک مخصوص فرعون
   میکا والتاری نویسنده و روزنامه‌نگار فنلاندی سال 1908 در پایتخت این کشو به دنیا آمد. او دوران کودکی و اوایل جوانی‌اش را در همین کشور گذراند و پس از پایان تحصیلاتش در رشته‌ی فلسفه زادگاهش را به مقصد فرانسه ترک کرد.
میکا والتاری در طول زندگی‌اش نویسنده‌ی بسیار پرکاری بود. او داستان‌های جنایی، شعر، فیلم‌نامه، داستان کوتاه و ... را در کارنامه دارد. عمده‌ی شهرت او برای نگارش رمان‌های تاریخی است. البته در کتاب‌های او عناصر تاریخی با تخیل نویسنده در کنار هم قرارگرفته‌اند؛ بنابراین کتاب‌های او مستند تاریخی نیستند ولی نکات تاریخی، فرهنگی و مردم‌شناسی بسیاری را منتقل می‌کنند. مهم‌ترین و مشهورترین اثر این نویسنده‌ی توانمند فنلادی سینوهه پزشک مشهور فرعون است که شهرت او را چندین برابر کرد و او را به دنیا شناساند. دستمزدهایی که او برای انتشار سینوهه دریافت کرد به‌قدری بود که او از نظر مادی تا آخر عمر تأمین بود. همچنین والتاری پس از نگارش این اثر به کشورهای زیادی دعوت شد که بیشتر این دعوت‌ها را رد کرد. او حتی دعوت جمال عبدالناصر برای بازدید از مصر را رد کرد. جالب است که پرجزئیات‌ترین و مشهورترین کتاب درباره‌ی تمدن باستانی مصر را کسی نوشته است که هرگز دیداری از این سرزمین نداشته است.
رمان‌های «میکائیل پزشک سلطان سلیم»، «فرشته‌ی سیاه»، «مارکوی رومی» و «سرنگونی قسطنطنیه» آثار دیگری‌اند که از این نویسنده برجا مانده است.
میکا والتاری پرافتخارترین نویسنده‌ی فنلاندی تاریخ است. او 5 بار برنده‌ی جایزه‌ی ملی ادبیات این کشور شده است و نشان شیر فنلاندی که بزرگ‌ترین جایزه‌ای است که به هنرمندان این کشور تعلق می‌گیرد را هم دریافت کرده است.
در صدمین سال تولد والتاری عکس او روی سکه‌ی 10 یورویی چاپ شد تا جایگاه او در ادبیات فنلاند را بیش‌ازپیش یادآوری کند. میکا والتاری در سن هفتادسالگی در زادگاهش درگذشت.
ترجمه‌ی رمان سینوهه، پزشک مخصوص فرعون به فارسی
سینوهه (sinuhe) پزشک مخصوص فرعون را اولین بار «ذبیح‌الله منصوری» به فارسی برگرداند. انتشارات ذرین سال 65 این ترجمه را وارد بازار کتاب ایران کرد. ترجمه‌ی ذبیح‌الله منصوری چندان به متن اصلی کتاب مشابهت ندارد و آقای منصوری جزئیات مختلفی را به کتاب افزوده است. «احمد بهپور»، «حسین باطنی» و «فرشته کریمی» مترجمان دیگری‌اند که در طی سال‌های اخیر این کتاب را به فارسی برگردانده‌اند.
انتشارات آوا نامه کتاب سینوهه، پزشک مخصوص فرعون را با ترجمه‌ی هادی عادل پور عرضه کرده و در اختیار علاقه‌مندان قرار داده است.
چرا باید کتاب سینوهه، پزشک مخصوص فرعون را خواند؟
سینوهه پزشک مخصوص فرعون کتاب عجیبی است. این کتاب سرشار از جزئیات باورنکردنی درباره‌ی سرزمین افسانه‌ای مصر است. میکا والتاری به قدری این کتاب را زیبا و جذاب نوشته است که گمان می‌کنید خودش در همان زمان در آن مکان حاضر بوده و جزئیات را رسم کرده است. سینوهه پزشک مخصوص فرعون کتابی جامع و کامل برای شناخت آداب، رسوم و فرهنگ‌های مصر باستان است.
کتاب سینوهه، پزشک مخصوص فرعون در دسته‌ی کتاب‌های رمان تاریخی قرار دارد.
کتاب سینوهه، پزشک مخصوص فرعون مناسب برای گروه سنی بزرگ‌سال است.
خوانش کتاب صوتی سینوهه، پزشک مخصوص فرعون را به عهده داشته است
کتاب سینوهه، پزشک مخصوص فرعون جزو کتاب‌های حجیم و بلند با موضوع رمان تاریخی است. این کتاب برای افرادی که وقت بیشتری برای مطالعه دارند و می‌خواهند در زمینه‌ی رمان تاریخی زمان بیشتری را به مطالعه اختصاص دهند انتخاب مناسبی است.
آن‌چه در بالا خواندید بررسی و نقد کتاب سینوهه، پزشک مخصوص فرعون اثر میکا والتاری بود. خرید و دانلود این اثر در همین صفحه امکان‌پذیر است. برای مطالعه‌ی دیگر کتاب‌ها در زمینه‌ی رمان تاریخی می‌توانید به قسمت دسته‌بندی کتاب‌ها مراجعه و کتاب‌های این موضوع را یکجا مشاهده کنید.
 ","['داستان و رمان', 'داستان و رمان خارجی', 'داستان و رمان سایر کشورها']",https://newcdn.fidibo.com/images/books/93490_39523_normal.jpg
هری پاتر و سنگ جادو,جی.کی رولینگ,سعید کبریایی,آرمان سلطان‌زاده,"۵۰,۰۰۰",آوانامه,۱۳۹۹/۰۱/۰۹,فارسی,590.49,یکی از ژانرهای پرمخاطب که گروه‌های سنی متفاوت را به خود جذب کرده ژانر فانتزی و تخیلی است که کتاب‌ «هری پاتر» را می‌توان یکی از معروف‌ترین آن‌ها برشمرد. این اثر نام مجموعه‌ای از رمان‌هایی به سبک خیال‌پردازانه به قلم ج. کی. رولینگ است. این مجموعه به شرح ماجراهای یک جادوگر نوجوان به نام هری پاتر به همراه بهترین دوستانش، رون ویزلی و هرمیون گرنجر، در مدرسه‌ی علوم و فنون جادوگری هاگوارتز می‌پردازد که در تلاش است بر جادوگر سیاه غلبه کند. هری پاتر در واقع یک مجموعه با چندین ژانر، ازجمله فانتزی و گذر عمر است که دارای معانی فرهنگی بسیاری می‌باشد. به عبارتی نویسنده این اثر پر مخاطب با نثری روان و ملموس در پی به تصویر کشیدن مفاهیم خیر و شر و ارزش‌هایی چون شجاعت، عشق و وفاداری است. رولینگ در این مورد می‌گوید: «موضوع اصلی داستان مرگ است، همچنین بسیاری از موضوعات دیگر در این سری، مانند عشق و تعصب وجود دارد.» نکات خواندنی - ناشران اصلی و اولیه، کتاب‌سرای بلومزبری در انگلستان و انتشارات اسکولاستیک در ایالات متحده بودند. - در اکتبر ۲۰۱۱، این مجموعه در فرمت‌های مختلف کتاب از طریق «پاترمور» منتشر شد. - هری پاتر بالاترین مجموعه فیلم پرفروش در تمام دوران شناخته شد. - سود تجاری هری پاتر بیش از ۱۵ میلیارد دلار است. - این مجموعه‌ی داستانی به ۷۰ زبان و به‌طور تقریبی در ۴۵۰ میلیون نسخه منتشر شده‌است. -کتاب‌های هری پاتر از پرفروش‌ترین کتاب‌های تاریخ بشر بوده‌اند. هری پاتر و سنگ جادو هری پاتر و سنگ جادو نخستین جلد از مجموعه کتاب‌های هری پاتر است. در این داستان دامبلدور (مدیر مدرسه هاگوارتز) تصمیم می‌گیرد تا سرپرستی هری پاتر یک ساله را به خانواده خاله‌اش بسپارد. هری پاتر در کنار پسرخاله خود (دادلی) رشد می‌کند و مورد آزار و اذیت از جانب وی قرار می‌گیرد. خانواده خاله‌اش از جادو بیزارند و برای برخی از رفتارهای عجیب هری او را آزار می‌دهند و می‌ترسند که هری هم روزی جادوگر شود، برای همین هر گونه رابطه‌ی او با جادوگری را پنهان می‌کنند. تا این که هری نامه پذیرش از مدرسه جادوگری هاگوارتز را دریافت می‌کند و با روبیوس هاگرید شکاربان مدرسه آشنا می‌شود. پس از دیدار با هایدگر، هری پاتر درمی‌یابد که خودش یک جادوگر است و پدر و مادرش نه در تصادف، بلکه توسط جادوگری به نام ولدمورت کشته شده‌اند. مسیر زندگی او تغییر می‌کند و وارد مدرسه هاگوارتز می‌شود و دنیای عجیب و متفاوتی را پیش روی خود می‌بیند. دنیایی جادویی و پر از اتفاقات هیجان‌انگیز... خالق هری پاتر خالق پرفروش‌ترین کتاب تاریخ بشر جی. کی. رولینگ در سال ۱۹۶۵ در انگلستان به دنیا آمد. دوران کودکی خوبی را پشت سرگذاشت. بعد از اینکه در رشته ادبیات فرانسه از دانشگاه فارغ‌التحصیل شد در سازمان عفو بین‌الملل به‌عنوان مترجم و منشی مشغول به کار شد. دو سال بعد با یک روزنامه‌نگار پرتغالی آشنا شد. نام او «ژورگه آرانتس» بود. جوآن با آرزو و امید دل به این مرد داد اما زندگی آن‌ها دوام چندانی نداشت و رولینگ با دخترش به ادینبرو اسکاتلند مهاجرت کرد. سلامت روحی و روانی‌اش دچار اختلال شد و بارها دست به خودکشی زد. در همان سال‌ها که با فقر و مشکلات روحی و روانی دست به گریبان بود شروع به نگارش کتاب هری‌پاتر کرد و در حال حاضر وی یکی از ثروتمندترین زنان دنیا است.,"['داستان و رمان', 'داستان و رمان خارجی', 'داستان و رمان آمریکا']",https://newcdn.fidibo.com/images/books/97631_40665_normal.jpg
مردی به نام اوه,فردریک بکمن,الناز فرحناکیان,سمانه شیرخانی,"۲۵,۰۰۰",نون,۱۳۹۶/۰۳/۱۰,فارسی,667.48,"هفته‌نامه معتبر اشپیگل در معرفی کتاب «مردی به نام اوه» نوشته است: «کسی که از این رمان خوشش نیاید، بهتر است اصلاً هیچ کتابی نخواند.»
درباره کتاب مردی به نام اوه
کتاب صوتی «مردی به نام اوه»  A Man Called Oveاثر «فردریک بکمن» سال 2012 منتشر شده است. این کتاب روایت زندگی پیرمردی عبوس و کم‌حرف است که بعد از مرگ همسرش تصمیم به خودکشی می‌گیرد. او یک روز صبح در میان این یکنواختی جریان زندگی‌اش با اتفاقی چالش‌برانگیز که مسیر داستان را تغییر می‌دهد روبه‌رو می‌شود. زنی ایرانی به نام پروانه که باردار است با همسرش به صندوق پستی خانه‌ی این پیرمرد کوبیده می‌شوند و خواننده را وارد فرازوفرود‌های داستانی طنزآلود می‌‌کنند.
کتاب صوتی  «مردی به نام اووه» یکی از پرفروش‌ترین رمان‌های جهان در سال‌های اخیر است که به بیش از سی زبان ترجمه شده است. این اثر اولین رمان «فردریک بکمن» است که از موفقیت چشمگیری برخوردار شد. براساس آن در سال 2015 «هانس هولم» فیلم‌نامه‌نویس اهل سوئد فیلم سینمایی موفقی ساخت که نامزد شش جایزه در پنجاه و یکمین جوایز گلدبگ Guldbagge Awards شد. این فیلم یکی از پنج فیلم نامزد جایزه اسکار سال 2016 برای بهترین فیلم غیر انگلیسی‌زبآن‌هم شد. «فردريك بكمن» داستان «مردی به نام اوه» را به زبان طنز و ساده نوشته و شخصیت‌هایی معمولی که از دل جامعه بیرون آمده‌اند را به تصویر کشیده است. او مسئله اجتماعی و ناراحت‌کننده‌ی خودکشی را درون‌مایه‌ی داستانش قرار داده و آن را به زیبایی و با جزییات تمام ترسیم کرده است.
درباره فردریک بکمن
«کارل فردریک بکمن» Fredrik Backman نویسنده و وبلاگ‌نویس سوئدی در تاریخ 2 ژانویه سال 1981 در استکهلم به دنیا آمد. او از کودکی به خواندن و نوشتن علاقه داشت و کتاب‌های متعددی مطالعه می‌کرد. او از همان دوران نوشتن را آغاز و وبلاگ‌ نویسی را دنبال کرد. او مدتی هم در برخی از روزنامه‌ها و نشریات سوئد ازجمله «مترو» می‌نوشت و به‌عنوان یک وبلاگ نویس پرطرفدار شناخته شده بود. او در جوانی شغل‌های گوناگونی ازجمله رانندگی لیفتراک و کامیون، کار در بازار میوه را امتحان کرد ولی هیچ‌گاه نوشتن را متوقف نکرد. او سال 2012 با انتشار کتاب محبوب و پرفروش «مردی به نام اوه» به شهرت جهانی رسید و به‌عنوان نویسنده‌ای زبردست شناخته شد. او سال 2013 موفق‌ترین نویسنده‌ی سوئد معرفی شد و نویسندگی را به‌عنوان حرفه‌اش برگزید.
«فردریک بکمن» سال 2015 دومین کتابش با عنوان «مادربزرگ سلام رساند و گفت متأسف است» را منتشر کرد که آن‌هم به فارسی ترجمه شده است. او داستان‌نویسی را طی این سال‌ها ادامه داد و کتاب «بریت‌ماری اینجا بود» را هم منتشر کرد که شباهت‌هایی با داستان «مردی به نام اوه» دارد. «و هر روز صبح راه خانه دور و دورتر می‌شود»، «معامله زندگی با زنی خاکستری پوش»، «شهر خرس»، «ما در برابر شما»، «و من دوستت دارم» و «معامله زندگی» ازجمله آثار دیگر این نویسنده هستند که به فارسی ترجمه‌ شده‌اند و نسخه‌ی الکترونیک همه‌ی آن‌ها در سایت و اپلیکیشن فیدیبو برای خرید و دانلود موجود است.
در بخشی از کتاب مردی به نام اوه می‌شنویم
در فاصله‌ای که قهوه‌اش عمل می‌آمد، کت‌وشلوار آبی نفتی‌اش را پوشید، دمپایی‌های چوبی‌اش را پا کرد و، مثل همه‌ی مردهای میان‌سالی که می‌دانند دنیا پشیزی نمی‌ارزد دست‌هایش را توی جیب فروکرد. بعد بازرسی صبحگاهی‌اش را در محله آغاز کرد. درست مثل هر روز صبح. وقتی اوه از در خانه‌اش پا بیرون گذاشت، ردیف خانه‌های اطراف در سکوت و تاریکی به خواب‌رفته بود و هیچ جنبنده‌ای آن حوالی به چشم نمی‌خورد. اوه با خودش فکر کرد، می‌دانستم. در این خیابان هیچ‌کس به خودش زحمت نمی‌دهد زودتر از معمول از خواب بیدار شود. این روزها، فقط کسانی در این محله زندگی می‌کردند که استخدام جایی نبودند و یا اصولاً آدم‌های درست‌وحسابی‌ای نبودند.
گربه باحالتی بی‌تفاوت وسط پیاده‌روی بین خانه‌ها نشسته بود. البته دم نصفه‌ای داشت و یکی از گوش‌هایش کنده شده بود. موهای تنش گله ‌به گله ريخته بود. انگار کسی مشت مشت موهایش را کنده باشد. در مجموع، حیوان خوش‌برورویی نبود.
اوه قدمی به جلو برداشت. گربه از جا بلند شد. اوه توقف کرد. هر دو جند ثانیه‌ای ایستادند و همدیگر را برانداز کردند، مثل دو آشوبگر بالقوه در میخانه‌ای در یک شهر کوچک. اوه با خودش فکر کرد یکی از دمپایی‌هایش را به‌سوی گربه پرتاب کند. گربه انگار داشت افسوس می‌خورد که چرا دمپایی‌اش را نیاورده تا پرتابش کند سمت اوه.
اوه نعره زد: «گم شو!» فریادش جنان ناگهانی بود که گربه جست زد عقب. نگاهی به مرد پنجاه‌ونه‌ساله و دمپایی‌هایش انداخت، بعد برگشت و سلانه‌سلانه راهش را کشید و رفت. اوه می‌توانست قسم بخورد که گربه پیش از رفتن برای او پشت چشم نازک کرده.
با خودش و «نکبت.» و نگاهی به ساعت مچی‌اش انداخت. دو دقیقه مانده به شش. زمان داشت می‌گذشت و آن گربه‌ی لعنتی در کار بازرسی‌اش وقفه ایجاد کرده بود. از این بهتر نمی‌شد.
شروع کرد به راه رفتن در مسیر میان خانه‌ها و به سمت محوطه‌ی پارکینگ رفت، مثل هر روز صبح. کنار تابلوی راهنمایی که خطاب به راننده‌ها می‌گفت اجازه ندارند وارد محوطه‌ی مسکونی شوند ایستاد. به پايه‌ی فلزی تابلو لگدی زد. پایه کج نبود، اما ضرر ندارد آدم همه‌چیز را کنترل کند.
اوه از آن مردها است که همه‌چیز را با لگد کنترل می‌کند.
قدم‌زنان تا محوطه‌ی پارکینگ رفت و سر تا ته تمام گاراژها را دید زد تا خیالش راحت شود سرقتی چیزی رخ نداده یا دارو دسته‌ی خرابکارها آتشی به‌پا نکرده باشند. تابه‌حال، چنین اتفاق‌هایی در این محله سابقه نداشت، اما این باعث نمی‌شد اوه دست از بازرسی‌هایش بکشد. دستگيره در گاراژ خودش را که سابش آنجا پارک شده بود سه مرتبه با فشار کشید. درست مثل همه‌ی صبح‌های دیگر.
ترجمه کتاب مردی به نام اوه به زبان فارسی
کتاب صوتی «مردی به نام اوه» اثر «فردریک بکمن» را «فرناز تیمورازف» به فارسی ترجمه کرده است و نسخه‌ی صوتی آن در این صفحه از فیدیبو برای خرید و دانلود موجود است. این اثر را انتشارات متعددی به چاپ رسانده‌اند و «نشر نون» آن را با دوی ترجمه‌ی متفاوت «فرناز تیمورازف» و «الناز فرحناکیان» منتشر کرده است که نسخه‌ی الکترونیک هر دو آن‌ها در سایت و اپلیکیشن فیدیبو برای خرید و دانلود موجود است. «فرناز تیمورازف» مترجم این اثر متولد سال 1364 است و تحصیلاتش را در رشته‌ی مترجمی زبان انگلیسی دانشگاه پیام نور به سرانجام رسانده است. او مدتی را در سوئد زندگی کرده است و بر زبان آلمانی تسلط دارد. از ترجمه‌های دیگر او می‌توان به کتاب‌های «مرگ به پمبرلی می‌آید» اثر «پی. دی. جیمز» و «قتل ساقدوش» اثر «روت رندل» اشاره کرد که نسخه‌ی الکترونیک همه‌ی آن‌ها در سایت و اپلیکیشن فیدیبو برای خرید و دانلود موجود است. ","['داستان و رمان', 'داستان و رمان خارجی', 'داستان و رمان سایر کشورها']",https://newcdn.fidibo.com/images/books/78049_53079_normal.jpg
آخرین روز یک محکوم به اعدام,ویکتور هوگو,,رضا عمرانی,,ماه آوا,۱۳۹۶/۱۱/۰۱,فارسی,18.07,"«ویکتور هوگو» روزی در خیابان جمعیتی را می‌بیند که برای تماشای مراسم اعدام یک محکوم به مرگ تجمع کرده بودند. هوگو از فکر این که گردن انسانی را در ملأعام با گیوتین بزنند و جماعتی هم جمع شوند و چنین منظره‌ی هولناکی را باهیجان تماشا کنند، به خود لرزید. این اولین باری نبود که این نویسنده و اندیشمند بزرگ شاهد چنین صحنه‌های دلخراش و غیرانسانی بود. پس از این ماجرا بود که شروع به نوشتن کتاب «آخرین روز یک محکوم» کرد. او در این کتاب به‌وضوح اعتراضش را به اعدام انسان‌ها اعلام کرده و خواستار لغو این حکم بی‌رحمانه است. دردناک این بود که این حکم فقط مربوط به قتل و جنایت نمی‌شد؛ حتی در برخورد با کوچک‌ترین جرایم و خطاها هم به‌آسانی گردن انسان‌ها را می‌زدند. در ادامه‌ی این کتاب، داستان دیگری به نام «کلود بی‌نوا» آمده، که آن هم درون‌مایه‌ی مشابهی با اعتراضات ضدگیوتین هوگو دارد. هوگو ابتدا این کتاب را بدون نام و امضا منتشر کرد. اما سه سال بعد خطابه‌ای طولانی برای آن نوشت و با نام و امضای خودش، آن را مجددا منتشر کرد.
خلاصه‌ داستان کتاب آخرین روز یک محکوم
در قرن نوزدهم فرانسه، مردی محکوم به مرگ شده است، آن هم با گیوتین. برای این مرد پذیرفتن این واقعیت که زندگی‌اش به پایان رسیده سخت و دردناک است. او پنج هفته است که زندانی شده و در تمام این مدت، فکر مرگ لحظه‌ای او را رها نکرده است. در تمام طول کتاب، احساسات عمیق و درونی مردی را می‌شنویم که با تمام وجود از اتفاقی که افتاده، متاسف است. او خواستار بخشش و عفو مردم و قانون است. اما به‌نظر می‌رسد، مردم چنان از او متنفر هستند که هیچ اهمیتی به حرف‌هایش نمی‌دهند و تنها خواسته‌شان، نابودی و مرگ او است. همه او را به نام قاتل، جانی، مجرم و... خطاب می‌کنند. شخصیت و هویت این مرد از دست رفته است. حتی زمانی که دخترش در پای گیوتین حاضر می‌شود، او از مردم می‌خواهد او را به‌خاطر دختر کوچکش ببخشند، چون اگر او بمیرد دیگر کسی نیست مراقب فرزندش باشد. اینجاست که حتی دخترش هم هم‌صدا با مردم می‌گوید که او پدر ندارد، پدرش مرده است. و این یعنی پایان زندگی، آن هم در حالی که هنوز زنده هستی.
درباره کتاب آخرین روز یک محکوم
ویکتور هوگو در کتاب آخرین روز یک محکوم، ثابت کرده که فقط نویسنده و ادیبی توان‌مند نیست. او همان کسی است که در تمام زندگی‌اش شاهد رنج و محنت مردم بوده است. از بی‌نوایان گرفته تا گوژپشت نتردام، در تمام این آثار اعتراض مردی را می‌بینیم که صدای محرومان را به گوش دولت‌مردان می‌رساند. عقاید آزادی‌خواهانه و سوسیالیستی هوگو در این اثر هم مانند سایر آثارش دیده می‌شود. با این که حکومت و سیاست‌مردان همیشه مخالفت شدیدی با چنین نوع نوشته‌هایی داشتند، هوگو باز هم دست از مبارزه برنمی‌داشت. او از دل هر اتفاق و حادثه‌ی حتی کوچک، داستانی عمیق و تاثیرگذار خلق می‌کرد. شاید اگر هر کس دیگر آن روز از آن خیابان می‌گذشت، چندان اعتنایی به یکی از مراسم معمول قضایی نمی‌کرد. اما این ویکتور هوگو بود که عمق هراس، تضرع و درماندگی را در مردی می‌بیند که فقط تا چند لحظه‌ی دیگر زنده است. این کتاب خط داستانی پرفراز و نشیبی ندارد. بیشتر داستان وصف حال و تک‌گویی‌هایی است که محکومی در انتظار مرگ بیان می‌کند. این مرد زندگی روزمره‌ و عذاب‌آور خود را در زندان تعریف می‌کند. اما مگر در یک چهاردیواری محقر و تاریک چه اتفاق جالبی قرار است بیفتد؟ اینجا هنر نویسندگی ویکتور هوگو بار دیگر به جامعه‌ی ادبی دنیا ثابت می‌شود. او توانسته از دل همین چهاردیواری و با رسوخ به ذهن آشفته و بی‌قرار زندانیان محکوم به مرگ، یک کتاب بنویسد. این زندانی چنان به بن‌بست رسیده که حتی لحظه‌ی مرگش را هم تصور می‌کند: «به نظرم می‌آید همین که چشمانم بسته شود، روشنایی عظیمی خواهم دید و ورطه‌هایی از نور که ذهن من تا بی‌نهایت در آن غوطه خواهد خورد».
هوگو در این کتاب درد و رنجی این محکومان را طوری توصیف کرده که حس همذات‌پنداری عمیقی را در مخاطب ایجاد می‌کند. او از کلمات و عبارت‌هایی ملموس و ساده، اما تاثیرگذار استفاده کرده است. شخصیت‌های کتاب واقعی نیستند و هویت مشخصی ندارند. با این حال، چندان هم دور از ذهن نیستند. دراقع به‌نظر می‌رسد که هوگو تلاش چندانی برای هویت دادن به این افراد نکرده است. او این شخصیت‌ها را به‌عنوان قربانیان قانون و جهل مردم معرفی کرده، تاجایی که هر یک از این افراد می‌توانند نماینده‌ی طیف گسترده‌ای از مردم باشند. همان‌طور که در این کتاب می‌شنویم، یکی از تاثیرگذارترین بخش‌های این داستان جایی است که قربانی به سکوی اعدام می‌رود، درحالی که از احساس خود برای ما می‌گوید تا شاید «روزی به کار دیگران آید».
در بخشی از این کتاب کشیشی وارد سلول این مرد می‌شود تا آخرین دعاها و اعترافات او را بشنود. این کشیش مرد را با عنوان قاتل و مجرم خطاب نمی‌کند. تنها از لابه‌لای صحبت‌هایش متوجه می‌شویم که او هم مرد را متهم به قتل می‌داند. در اینجا دو نکته قابل توجه است. اول این که، به‌صراحت به جرم زندانی اشاره نمی‌شود. حتی او را درست نمی‌شناسیم. او هم تا همین چندوقت پیش مثل شهروندی عادی زندگی خودش را داشته است. او کسی است که حتی همین حالا هم نور خورشید و هوای آفتابی را دوست دارد. هوگو اصراری روی جزییات زندگی این مرد ندارد. او مدافع حقوق مردمی نامعلوم است که به جرمی نامعلوم محکوم به اعدام شده‌اند. دومین نکته این است که تصویری که هوگو از این کشیش ایجاد کرده، تصویری نسبتا مثبت است. دراینجا می‌توان گفت که او دل از مردم و سیاست‌گذاران بریده و حالا امیدوار است جامعه‌ی روحانیون با شفقت بیشتری بتوانند از نفوذی که روی افکار مردم و تصمیمات حکومتی دارند، تغییری در چنین قانون‌های ناراحت‌کننده‌ای داشته باشند.
هوگو معتقد است که با دادن فرصت دوباره به افراد خطاکاری که شاید جامعه آن‌ها را به ارتکاب جرم وادار کرده، می‌توان انسان‌های بهتر و جامعه‌ی سالم‌تری داشت. اجرای حکم با گیوتین چیزی جز ایجاد رعب و وحشت و نابود کردن زندگی مردمی که شاید تا همین دیروز شرافت‌مندانه زندگی می‌کرده‌اند، ندارد. تاثیر چنین قوانینی را جایی در همین کتاب می‌بینیم؛ هنگامی که ماری، دختر کوچک محکوم، در لحظات آخر در مراسم حاضر می‌شود و در کمال ناباوری به پدر خود که هنوز زنده است، می‌گوید که پدرش مرده و دیگر پدری ندارد. در اینجا تاثیر قوانین جامعه را در شکل‌گیری ذهنیت و افکار مردم، آن هم از همان کودکی می‌بینیم. این مرد پیش از این که سر از تنش جدا شود، مرده است. جامعه، دین، سیاست و مردم روح او را کشته‌ و نابود کرده‌اند.
درباره نویسنده
ویکتور هوگو چندان نیازی به معرفی و آشنایی اولیه ندارد. او بزرگ‌مردی است که آثار ادبی‌اش با گذشت حدود دو قرن، هنوز هم الهام‌بخش بسیاری از نویسندگان و حتی فیلم‌سازان دنیا است. برای هوگو، قلم و کاغذ تنها بستری بود که از طریق آن می‌توانست عقاید سیاسی و اجتماعی خود را بازگو کند. او از زبان شخصیت‌ها و حوادث داستان‌هایش، جریانات سیاسی، مذهبی و فرهنگی دوران خود را با جسارت تمام نقد می‌کرد. قهرمانان هوگو، مردم محروم و رنج‌کشیده‌ای هستند که تحت نفوذ ثروت‌مندان و قدرت‌مندان، کمترین حقی از این دنیا و زندگی ندارند. هوگو عقیده داشت که شاعر و نویسنده‌ی موفق کسی است که بتواند عواطف و احساسات جهانی را از طریق بیان احساسات خودش بازگو کند. او رسالت نویسنده را در پیوند دادن صدای بشر، طبیعت و تاریخ می‌دانست. به همین دلیل هم است که همیشه در آثارش می‌کوشید علاوه بر جذابیت‌های داستانی، مخاطب خود را نسبت به مسائل عمیق انسانی آگاه کند و او را در مسیر رهایی و رستگاری راهنمایی کند.
ترجمه کتاب آخرین روز یک محکوم
بیش از بیست سال از ترجمه‌ی ماندگار «محمد قاضی» از کتاب آخرین روز یک محکوم می‌گذرد. نسخه‌ای که قاضی ترجمه کرده بود، شامل خطابه‌ی هوگو نمی‌شد. اما در سال 97، ترجمه‌ی جدیدی از این اثر توسط «بنفشه فریس آبادی» وارد بازار کتاب شد. ترجمه‌ی کامل متن خطابه‌ی هوگو هم در این نسخه از کتاب آمده است.  فریس آبادی، با تسلط به زبان فرانسه و ذوق ادبی سرشاری که دارد، توانسته کتابی جذاب و شنیدنی خلق کند. ترجمه‌ی این کتاب بسیار روان و خوش‌خوان است. وفاداری به متن اصلی و در نظر داشتن مخاطب از ویژگی‌های اصلی این ترجمه است. فریس آبادی با انتخاب کلمات ساده و ملموس، مخاطب را به‌راحتی با خود همراه می‌کند.
نقد و بررسی کتاب آخرین روز یک محکوم که در بالا آمده، فرصت مطالعه و انتخابی درست را در اختیار شما می‌گذارد. نسخه‌ی صوتی این کتاب از طریق وب‌سایت فیدیبو و یا اپلیکیشن آن، به‌آسانی قابل خریداری و دانلود است. ",['کتاب\u200cهای رایگان '],https://newcdn.fidibo.com/images/books/82352_55576_normal.jpg
هزار خورشید تابان,خالد حسینی,مهدی غبرائی‌,رضا عمرانی,"۳۰,۰۰۰",ماه آوا,۱۳۹۶/۰۲/۰۱,فارسی,809.82,خالد حسینی در این اثر درخشان و اثرگذار زبان گویای مردم ستم‌دیده کشورش (افغانستان) می‌شود و به موازات روایت تاریخ اجتماعی پنجاه سال اخیر سرزمینش، داستان زندگی دو زن (مریم و لیلا) را پیش می‌برد. فقر، دربه دری، خشونت، جنگ‌های بی‌وقفه و مخرب و مهم‌تر از همه رنج زن بودن در چنین شرایطی به زیبایی در این رمان تصویر شده است. لیلا و مریم علیرغم تجربیاتی تلخ و دردناک همچنان و با تمام وجود برای رسیدن به زندگی بهتر و گرم نگه داشتن تنور عشق از پا نمی‌نشینند.,"['داستان و رمان', 'داستان و رمان خارجی', 'داستان و رمان سایر کشورها']",https://newcdn.fidibo.com/images/books/79891_11490_normal.jpg
سقوط,آلبر کامو,آناهیتا تدین,بهرام ابراهیمی,"۱۰,۰۰۰",ماه آوا,۱۳۹۷/۰۷/۱۵,فارسی,254.32,سقوط نام کتابی است از آلبر کامو، نویسندهٔ مشهور فرانسوی. این کتاب که نخست در سال ۱۹۵۶ منتشر شد، رمانی است فلسفی که از زبان ژان باتیست کلمانس که وکیل بوده و اینک خود را «قاضی توبه‌کار» می‌خواند روایت می‌شود. او داستان زندگی‌اش را برای غریبه‌ای اعتراف می‌کند.,"['داستان و رمان', 'داستان و رمان خارجی', 'داستان و رمان سایر کشورها']",https://newcdn.fidibo.com/images/books/84590_40646_normal.jpg
هفتاد و سومین نفر نوشته یاسین حجازی,یاسین حجازی,,بهروز رضوی ، حامد بهداد ، شهاب حسینی,,رسانه آفتاب,۱۳۹۹/۰۶/۰۲,فارسی,92.82,"در روز عاشورا علی‌رغم خیل عظیمی که از امام حسین(ع) دعوت کرده بودند. فقط هفتاد و دو تن از یارانشان با ایشان ماندند و در راه آزادگی و آزادمردی جان خود را فدا کردند.
«هفتاد و دوسینه سرخ هجرت کردند
با سروز آفتاب بیعت کردند
رفتند و به دریای ابد پیوستند
چون رود، به اصل خویش رجعت کردند»
کتاب صوتی اخلاقی
دنیای کتاب آنقدر گسترده است که می‌توان هر کتابی با با هرموضوعی را پیدا کرد. در دنیای امروز که زمان برای کتاب خواندن کم است استفاده از کتاب‌های صوتی و پادکست توصیه می‌شود. کتاب‌ها در ژانرهای مختلفی مانند اخلاقی، مذهبی، ترسناک و ... نوشته می‌شود. کتاب‌های اخلاقی آموزگارهای خوبی هستند که به ما برای زندگی بهتر کمک می‌کنند.
کتاب صوتی مذهبی
کتاب‌های مذهبی طرفدارهای خاص خود را دارند. بسیاری از آن‌ها در مورد داستان‌ها و واقعه‌های مذهبی هستند، بسیاری دیگر درمورد سیره امام و پیامبران و ... هستند. کتاب هفتد و سومین نفر یکی از کتاب‌های صوتی مذهبی است که درمورد یکی از واقعه‌های مذهبی شیعیان یعنی عاشورا صحبت می‌کند.
نقد و بررسی کتاب صوتی «هفتاد و سومین نفر»
کتاب هفتاد و سومین نفر توسط یاسین حجازی نوشته شده‌است. این کتاب در سال 1395 توسط انتشارات رسانه آفتاب به چاپ رسیده و منتشر شد. کتاب پیش‌رو در ژانر دینی، آیینی و تاریخی نوشته شده‌است. یکی از بخش‌های مهم تاریخ ادبیات زبان فارسی بخش ادبیات دینی و آیینی است. این گونه‌ از ادبیات، عضوی ثابت است، زیرا زندگی روزمره ما به واسطه دینمان با این ادبیات گره خورده‌است. به علاوه ماه‌های محرم و صفر برای ایرانیان از خاص‌ترین ماه‌های مذهبی محسوب می‌شوند. اتفاقات رخ داده در این ماه‌ها از کودکی در گوش فرزندان ایرانی زمزمه شده‌است. اهالی ادبیات یعنی شاعران و نویسندگان نیز به رویدادهای مذهبی توجه و نگاهی خاصی داشته و دارند. عاشورا و محرم یکی از مهمترین عزاداری‌های مذهبی در بین شیعیان محسوب می‌شود. امام حسین(ع) در قلب تمامی مردم ایران جایگاه ویژه و خاصی دارد. این جایگاه به واسطه آزادگی این امام بزرگوار پدید آمده‌است. کتاب هفتاد و سومین نفر داستان خود را در بیست فصل روایت می‌کند.
کتاب هفتاد و سومین نفر داستان دلنشین فردی به نام طرماح بن عدی الطایی است. او یکی از یاران با وفای امام است که از ترس مرگ و شهادت اما را ترک نکرد. طرماح یکی از اعضای قبیله‌ی طی بود. او نه تنها یار امام حسین(ع) بلکه یار نزدیک امام علی(ع) نیز بود. او در جنگ جمل پا به پای امام علی(ع) جنگید و پس از جنگ قاصد امام برای معاویه شد. درمورد این مرد نقل‌های بسیاری وجود دارد. یکی از مستندترین آن‌ها نقل شیخ مفید از او است. شیخ مفید طرماح را مردی سخن‌ور و با زبان و بیانی گیرا توصیف می‌کند. پس از درگذشت امام علی(ع)، طرماح به خدمت امام حسین(ع) پرداخت. زمانی که مطلع شد امام راهی کوفه هستند با سواران و یاران خود به امام پیوست. حر بن یزید ریاحی کسی بود که مانع پیوستن او و گروهش به امام شد. اما درنهایت اما حسین(ع) اعلام کرد که طرماح و گروهش از یاران ایشان هستند. بدین علت که طرماح راه کوفه را به خوبی می‌شناخت، راهنمای امام و یارانش در بیراهه به سمت کوفه شد. طرماح که لشکر هزاران نفری یزید بن معاویه را دیده بود، به امام گفت که برایشان لشکری بزرگ از طاییان آماده می‌کند. اما امام نپذیرفتند. سپس چند روز مانده به روز عاشورا، طرماح از امام اجازه گرفت تا سری به قبیله‌اش زده و طعامی را برای آن‌ها ببرد. طرماح رفت و تا زمانی که بازگردد و در کنار امام بجنگد، روز عاشورا گذشته بود و امام حسین(ع) به دست شمشیر ظلم شهید شده بودند.
طرماح به صحرای کربلا رسید. اما آنقدر دیر که حسرت آن روز تا ابد بردلش ماند. او از قافله عشق جا مانده بود. در حقیقت باید گفت تمام توجه و نگاه این کتاب به دیر رسیدن است. دیر رسیدنی که عاشق را از معشوق جدا کرد. دیر رسیدنی که معشوق سفر کرد و رفت و عاشق بیچاره به‌جا ماند. جا ماندن طرماح از قافله آزاد مردان برایش غم و درد بسیاری را به همراه داشت. طرماح تا آخرین نفس‌هایش نتوانست سایه درد و غم را از خودش دور کند. این کتاب فراتر از پرداختن به داستان طرماح بن عدی الطایی به شخصیت‌های عاشورایی دیگری مانند حضرت قاسم بن حسن(ع)، حضرت علی اکبر(ع)، حضرت علی اصغر(ع) و ... پرداخته است. این کتاب صوتی انتخاب مناسبی برای عزاداریهایمان است.
دانلود کتاب صوتی «هفتاد و سومین نفر»
نسخه چاپی کتاب هفتاد و سومین نفر در سال 1395 توسط انتشارات رسانه آفتاب به چاپ رسید. نسخه صوتی کتاب نیز در سال 1395 توسط انتشارات رسانه آفتاب منتشر شد. راویان کتاب صوتی هفتاد و سومین نفر حامد بهداد، بهروز رضوی و شهاب حسینی هستند. شما می‌توانید کتاب صوتی هفتاد و سومین نفر به قلم یاسین حجازی، صدای شهاب حسینی، حامد بهداد و بهروز رضوی و انتشارات رسانه آفتاب را از همین صفحه در فیدیبو دانلود و تهیه نمایید.
حامد_بهداد در 26 آبان سال 1352 چشم به جهان گشود. او زاده‌ی شهر مشهد است. حامد بهداد در دوران کودکی در تهران زندگی می‌کرد. اما با شروع جنگ تحمیلی با خانواده به نیشابور رفت. پس از جنگ و هنگام قبولی در دانشگاه دوباره به تهران آمد. بهداد فارغ التحصیل رشته‌ی بازیگری تئاتر از دانشگاه آزاد تهران است. حامد بهداد در سال 1379 وارد سینما و تلویزیون شد. او کار خود را در همین سال ا فیلم «آخر بازی» آغاز کرد. رامبد جوان کسی بود که حامد بهداد را به سینما آورد. از سال 79 تا کنون حامد بهداد در فیلم‌های سینمایی و تلویزیونی بسیاری حضور داشته است. به علاوه او بازیگر تئاتر، خواننده و دوبلر بسیاری از مستندها نیز بوده‌است. از فعالیت‌های هنری او در فیلم‌های سینمایی و تلویزیونی می‌توان به سریال دل، کیمیا، دندون طلا، کلاه قرمزی، قصر شیرین، گیج‌گاه، جان‌دار، مارموز، هفت ماهگی و ... اشاره کرد. از فعالیت‌های او در تئاتر باید از معرکه در معرکه، شرق دور شرق نزدیک، درخت بلوط، سگ سکوت و ... نام برد. تک‌ آهنگ‌های منتشر شده توسط او نیز مجنون، اگه تو کنارم باشی، سرو چمان من، مثل یک کابوس و ... نام دارند.
شهاب حسینی متولد چهاردهمین روز از بهمن ماه سال 1353 در شهر تنکابن است. او دانش آموخته‌ی رشته‌ی روانشناسی از دانشگاه تهران بود. اما این رشته را در نیمه‌ی راه رها کرد. شهاب حسینی فعالیت هنری خود را با گویندگی در رادیو آغاز کرد. سپس با برنامه‌ای به نام اکسیژن برای اولین بار در تلویزیون دیده شد. او در سال 1379 برای اولین بار در یک سریال به نام «پس از باران» هنرنمایی کرد. شهاب حسینی تاکنون در فیلم‌های سینمایی، تلویزیونی و تئاترهای بسیاری حضور داشته‌است. نام این هنرمند امروزه به عنوان مجری، صداپیشه، بازیگر، کارگردان و تهیه کننده شناخته می‌شود. از فعالیت‌های هنری شهاب حسینی می‌توان به خانه‌ی ماهرخ، اولین برف، مست عشق، نرگس، شهرزاد، شوق پرواز، سرزمین کهن، باغ آلوچه، شمعی در باد و ... اشاره کرد. شهاب حسینی تاکنون جوایز بسیاری از جمله نشان شوالیه فرانسه در سال 2020، بهترین بازیگر مرد در جشن حافظ، بهترین بازیگر مرد در جشنواره فیلم کن و ... بدست آورد.
بهروز رضوی در سال 1326 در شهر یزد چشم به جهان گشود. آقای رضوی فعالیت هنری خود را در سال 1347 با گویندگی در رادیو آغاز کرد. بهروز رضوی برادر بانوی بازیگر کشورمان عاطفه رضوی است. به علاوه او راوی مستند ایران است. از فعالیت‌های این هنرمند می‌توان به گویندگی مستند اینجا چراغی روشن است، آب را گل نکنید، محموله و ... اشاره کرد. آقای بهروز رضوی هم اکنون به عنوان مجری رادیو، صداپیشه و بازیگر شناخته می‌شود.
کتاب صوتی با صدای بازیگران
در کتاب‌های گویا، صدا و دلنشینی آن بسیار اهمیت دارد. بسیاری از هنرمندان خوب کشورمان نیز به واسطه صدای گیرای خود، گوینده‌ی بسیاری از کتاب‌های صوتی بوده‌اند. دلیل انتخاب آن‌ها بی‌شک، صدای گیرا و دلنشینشان است. 
فایل صوتی واقعه عاشورا
صداپیشگان و هنرمندان بسیاری گوینده کتاب‌های صوتی واقعه عاشورا بوده‌اند. واقعه عاشورا برای شیعیان یکی از مهم‌ترین رویدادهای مذهبی است. به علاوه استفاده از این کتاب‌های صوتی یک نوع عزاداری محسوب می‌شود.
درباره‌ی نویسنده کتاب صوتی «هفتاد و سومین نفر»، یاسین حجازی
یاسین حجازی در سال 1357 چشم به جهان گشود. آثار این هنرمند بیشتر در زمینه ادبیات آیینی و مذهبی است. از آثار منتشر شده توسط یاسین حجازی می‌توان به کتاب آه و قاف اشاره کرد.
بخشی از کتاب صوتی «هفتاد و سومین نفر»
علی اکبر پسر حسین پیش رفت و مادرش لیلای سقفی بود و از نیکو صورت‌ترین و زیباترین و باخلقت‌ترین مردم بود. از پدر خویش دستوری خواست که به حرب رود. او را دستوری داد. آنگاه با نومیدی به او نگریست و چشم به زیر انداخت و گریست. انگشت اشاره به سوی آسمان بلند کرد و مهاسن روی دست گرفت و گفت:«خدایا گواه باش بر این قوم که جوانی به مبارزت آنان بیرون رفت، شبیه‌ترین مردم در خلقت و خوی و گفتار به رسول تو. هرگاه مشتاق دیدار رسول تو می‌شدیم. نگاه بروی او می‌کردیم. خدایا برکات زمین را از ایشان بازدار.»","['داستان و رمان', 'داستان و رمان مذهبی']",https://newcdn.fidibo.com/images/books/102378_56250_normal.jpg
سمفونی مردگان,عباس معروفی‌,,حسین پاکدل,"۴۳,۰۰۰",آوانامه,۱۳۹۷/۰۵/۰۶,فارسی,787.1," این شهر به عیسی مسیح نیاز دارد تا با نفس خود زندگی و زنده بودن را در آن بدمد؛ اما افسوس که مردم تاریکی و تیرگی خود را ترجیح می‌دهند.
از این روست که افرادی مثل آیدین در سمفونی مردگان از جامعه طرد می‌شوند. کتاب صوتی سمفونی مردگان اثر عباس معروفی کتابی است که قطعا باید در کتابخانه‌ی هر ایرانی باشد. چر که خواندن آن ما را با واقعیت مهمی روبه‌رو می‌کند.
خلاصه داستان سمفونی مردگان
سمفونی مردگان روایتی متفاوت از داستان یک خانواده است. خانواده‌ی اورخانی و چهار فرزندش یعنی یوسف، آیدین، آیدا و اورهان مرکز اصلی داستان هستند. این خانواده نسبتا مرفه در بازار اردبیل آجیل‌فروشی دارند؛ اما تفاوت فرزندان این خانواده با ارزش‌های خانواده در نهایت پایانی متفاوت برای هر کدام از آنها خلق می‌کند.
 درباره کتاب صوتی سمفونی مردگان
کتاب صوتی سمفونی مردگان نوشته‌ی عباس معروفی است که در دهه‌ی 60 منتشر شد و در ایران با استقبال بسیار خوبی مواجه شد. سمفونی مردگان رمانی است که تقریبا می‌توان گفت هر که آن را خوانده ستوده است. رمانی که حکایت از شوربختی، تنهایی، طرد شدن و جنون آدم‌هایی است که سمفونی مرگ را می‌نوازند.
 این کتاب در سال ۲۰۰۱ موفق به کسب جایزه بنیاد انتشارات ادبی فلسفی سورکامپ شده است.
هنرمندی تمام عیارعباس معروفی در سمفونی مردگان
عباس معروفی در شخصیت‌پردازی و فضاسازی رمان خود کم نگذاشته است. اثری که حتی بعدها بعد از خواندن فضای تاریک و تراژیک آن با خواننده وجود دارد. این رمان شبیه یک خط صاف نیست. داستان از نقطه‌ای شروع نمی‌شود و در نقطه‌ای مشخص هم تمام نمی‌شود. بلکه تعدد راوی، زمان و مکان و روایت‌ها شبیه یک دار قالی است که تار و پود آن را جز معروفی کسی نمی‌تواند به خوبی ببافد.
سمفونی مردگان از 4 موومان تشکیل شده است. موومان‌هایی که مثل یک سمفونی عمل می‌کنند و نوای مرگ می‌نوازند. هر موومان قصه‌ی یکی از شخصیت‌های خانواده‌ی اورخانی است. خانواده‌ای که تعصبات بی‌جا، خودخواهی، طمع، عشق و دیوانگی آن‌ها را از هم دور کرده است.
جابر اورخانی پدر خانواده است. مردی تاجر و مرفه اما به شدت سنتی و متعصب. او همراه 4 فرزندش و همسر خود در اردبیل زندگی می‌کند. جابر مردی است که درس و تحصیل، شعر و شاعری را پوچ و بی‌ارزش می‌داند. از نظر او پسرانش باید در حجره باشند و کاسب بار بیایند. یوسف پسر بزرگ خانواده است که بیمار است. بعد از آیدین و آیدا دوقلوهای خانواده و در آخر اورهان پسر کوچک که عزیز پدر است.
داستان در بین سال‌های ۱۳۱۳ تا ۱۳۵۵ روایت می‌شود. در زمان جنگ جهانی دوم، سال ۱۳۲0.
یوسف مشکلات ذهنی دارد و وضعیت عادی برای زندگی ندارد. کسی مدام باید مراقب او باشد تا دست به کار اشتباهی نزند. بعد از یوسف آیدین پسر دوم خانواده است. خانواده‌ای که از او توقع دارند تا شبیه خودشان باشد. پدر می‌خواهد آیدین همراه او به حجره برود اما آیدین به درس و کتاب و شعر علاقه دارد. به همین دلیل رفته‌رفته این اختلاف بزرگ و بزرگ‌تر می‌شود و جایی مثل یک غده سرطانی می‌شود. آیدین جوانی که زندگی‌اش به دلیل طمع، تنگ‌نظری و حسادت اطرافیان تحت تاثیر قرار می‌گیرد.
نوع روایت در سمفونی مردگان بسیار ویژه و خلاقانه طراحی‌شده است. بازگشت به گذشته در عین حال که در زمان حال هستی شگردی است که معروفی در این اثر به کار برده است. راوی هر بخش از زاویه دید خود قصه را روایت می‌کند که به مخاطب این امکان را می‌دهد تا خود را جای شخصیت‌های داستان بگذارد و از زمان و مکانی به زمان و مکانی دیگر برود.
کتاب صوتی سمفونی مردگان با صدای حسین پاکدل
نسخه‌ی صوتی سمفونی مردگان با خوانش حسین پاکدل بازیگر و مجری سینما و تلوزیون حال و هوایی دلنشین دارد. لحن زنده و پویا و متناسب با فضاهای داستان، روایت قابل اتکا و صمیمیت صدای آقای پاکدل توانسته به خوبی حس این اثر ویژه را به خواننده منتقل کند. حسین پاکدل به‌واسطه آشنایی و دوستی که با عباس معروفی داشته است خط به خط این داستان را در کنار نویسنده تجربه کرده است. به همین دلیل می‌توان گفت که سمفونی مردگان در ریتم آوایی خود اثری است متفاوت و شنیدنی.
مدت زمان کتاب صوتی سمفونی مردگان 13 ساعت 52 دقیقه است. دانلود و خرید این کتاب صوتی از سایت فیدیبو امکان‌پذیر است.
درباره عباس معروفی
عباس معروفی نویسنده و روزنامه‌نگار معاصری است که نامش و شهرتش به کتاب سمفونی مردگان گره‌خورده است. معروفی در اردیبهشت 1336 در تهران به دنیا آمد و در دانشگاه هنرهای زیبای تهران در رشته‌ی «هنرهای دراماتیک» تحصیل ‌کرده است. حضور معروفی به عنوان سردبیر مجله‌هاي مختلف ادبي در تهران او را در جامعه‌ی ادبی ایران برجسته‌تر کرد.
عباس معروفی در خانواده‌ای مرفه بزرگ شد اما در طول سال‌های نوجوانی خود در شغل‌های مختلفی طبع‌آزمایی کرد؛ اما نوشتن تنها رویا و هدف او بود. معروفی زمانی که 18 سال داشت تلاش می‌کرد تا با بزرگان ادبیات ایران ارتباط برقرار کند تا اینکه در سال 1358 توانست به یکی از آرزوهای خود برسد و هوشنگ گلشیری را ملاقات کند. آشنایی و آموختن از هوشنگ گلشیری در نهایت باعث شد تا معروفی نوشتن را به شکل جدی شروع کند. او بعد از این توانست اولین داستان کوتاه خود را با نام روبه‌روی آفتاب منتشر کند.
انتشار کتاب «سمفونی مردگان» در سال 1368 شهرت بزرگی برای معروفی سات. کتابی خوش‌خوان و محبوب که بیش از 20 سال است که در ایران هنوز تجدید چاپ می‌شود. پس از «سمفونی مردگان» معروفی کتاب سال بلوا را نوشت که او را تبدیل به نویسنده‌ای خوش‌نام در میان اهالی فرهنگ و ادب کرد.
قلم معروفی همواره ویژگی‌های منحصربه‌فردی داشته که باعث شده تا سال‌های سال برای مخاطبان جذاب و خواندنی باشد. نثر روان، زاویه دیدهای خلاقانه و ... از ویژگی‌های بارز داستان‌های او هستند.
«پیکر فرهاد» و «مجموعه داستان دریا روندگان جزیره آبی‌تر» و «نمایشنامه آونگ خاطره‌های ما» اشاره کرد. رمان‌های «فریدون سه پسر داشت»، «تماما مخصوص»، «ذوب‌شده» و مجموعه‌ي «داستان‌های پیش روی آفتاب» و «عطر یاس» و چند نمایش‌نامه از دیگر آثار برجستهی عباس معروفی هستند. «انتشارات ققنوس» ناشر اختصاصی کتاب‌های عباس معروفی است.
«مجله گردون» عنوان ماه‌نامه‌ای فرهنگی، ادبی اجتماعی بود که به عباس معروفی به عنوان سردبیر در آن فعالیت داشت؛ اما بعد از تعطیلی ماه‌نامه‌ي «گردون» در سال 74 معروفی از ایران به اروپا مهاجرت کرد. او هم‌اکنون در آلمان زندگی می‌کند و مدیریت «خانه‌ی هنر و ادبیات برلین» را به عهده دارد.
در بخشی از کتاب صوتی سمفونی مردگان می‌شنویم
به درخت‌های خشک پیاده‌رو خیره شد: برف شاخه‌ها را خم کرده بود و در بارش بعد حتماً می‌شکستشان. آدم‌ها هم مثل درخت‌ها بودند. یک برف سنگین همیشه بر شانه‌های آدم وجود داشت و سنگینی‌اش تا بهار دیگر حس می‌شد. بدیش این بود که آدم‌ها فقط یک‌بار می‌مردند؛ و همین یکپارچه فاجعه دردناکی بود.
دست به جیب پالتو برد، پیچه طناب را که از صبح برداشته بود ته جيب لمس کرد و با آرامشی در ته قلب، در میان آدم‌ها فرو رفت. سر چهارراه قنات ساعت بغلی قاب نقره‌ای‌اش را درآورد و بی آن که وقت را بفهمد فقط به رسم عادت نگاهی بهش انداخت، درش را دوباره بست و در جیب گذاشت. مادر می‌گفت که آیدین دارد از دست می‌رود. باید فکری به حالش کرد. حتی از من پرسید که آن دختر ارمنی کجاست؟ شاید به خاطر او باشد و من گفتم: «نه مادر، خستگی است. من می‌برمش ویلادره، هوایی می‌خوریم، هردومان سرحال می‌شویم.»
از جلو ساعت‌فروشی و ساعت‌سازی درستکار که رد می‌شد به صرافت افتاد لحظه‌ای بایستد و ویترین مغازه را ببیند. شاید هزاران بار در طول عمر از آن جا گذشته بود اما حالا با دقتی خاص به ساعت بزرگ و گرد آقای درستکار نگاه کرد. ساعتی از چوب بلوط، با عقربه‌هایی از چوب توسکا و صفحه برجسته منقوش و شیشه‌ای گرد و محدب که شیشه ویترین هم بود و بین شیشه و صفحه ساعت همیشه ده دوازده ساعت طاقچه‌ای هم قرار داشت. ساعت بسیار زیبایی بود که سال‌ها پیش آقای درستکار آن را ساخته بود، اما بیش از سی سال می‌شد که از کار افتاده بود؛ یعنی از زمانی که قلب آقای درستکار یک لحظه از حرکت باز ایستاد یا شاید از وقتی که ساعت از کار افتاد، قلب هم دیگر نتپید. به هر حال حادثه همزمان رخ داده بود و تنها تفاوتش این بود که قلب آقای درستکار دوباره به کار افتاد و لک و لکی می‌کرد، اما ساعت چنان از حرکت وامانده بود که آقای درستکار با تمام استادی نتوانست به کار بیندازدش. عقربه‌ها درست رأس ساعت پنج و نیم قفل‌شده بود. در ساعت پنج و نیم بعداز ظهر سال ۱۳۲۵ در یک روز گرم تابستان. ","['داستان و رمان', 'داستان و رمان ایرانی']",https://newcdn.fidibo.com/images/books/82114_48808_normal.jpg
دختری که رهایش کردی,جوجو مویز,شیدا رضایی,راضیه هاشمی ، رضا عمرانی,"۳۰,۰۰۰",ماه آوا,۱۳۹۷/۰۳/۱۵,فارسی,1018.1,"عشق و دوست داشتن، تنفر و خشم، تعهد، اعتماد، ترس، وحشت و هزاران حس دیگر که در دوران حیات آن‌ها را تجربه می‌کنیم. فرق داستان زمانی است که این احساسات را در زمان بحران چطور تجربه می‌کنیم. بحران بیماری؟ زلزله؟ آتش سوزی و یا سیل؟ نه بحران به معنای واقعی آن یعنی در جنگ. جنگ جهانی ... . چه فرقی می‌کند شما در جنگ جهانی اول باشید یا جنگ جهانی دوم و یا هرچه، موضوع این است که اگر در حین جنگ، گرسنگی و ترس همچنان به عشقتان پایبند باشید عاشق خواهید بود. از قدیم شنیده‌ایم «شکم گرسنه عشق نمی‌شناسه». وقتی در همین دوران تلخ عاشق بمانیم و پای خواسته‌ی خود بایستیم، می‌شویم استوره و روایت یک داستان عاشقانه.
درباره‌ی کتاب صوتی دختری که رهایش کردی
کتاب دختری که رهایش کردی روایت کلمه‌ی عشق است. اینکه عشق شما را تا کجا می‌تواند همراه خودش بکشد و ببرد و شما نیز دست و پا بسته‌ی آن باشید. داستان کتاب دو شخصیت اول و اصلی دارد که هر دو وجه اشتراکات بسیاری با هم دارند. دو زن که برای داشته‌هایشان می‌جنگند. برای آن چیزی که از همسرانشان برای آن‌ها به جا مانده مبارزه می‌کنند. هر دوی این زن‌ها مورد حمله و هجوم قضاوت‌های مردم قرار می‌گیرند اما، هدف رسیدن به حقیقت و خواسته‌ی قلبیشان آن‌ها را بی‌توجه به دیگران به سمت جلو هدایت می‌کند. لیو که در حال حاضر و در خانه‌ای مدرن در لندن زندگی می‌کند و آن طرف داستان سوفی که یک قرن پیش در پرون فرانسه می‌زیسته است.
خلاصه‌ی داستان کتاب دختری که رهایش کردی
داستان به صورت موازی پیش می‌رود و خواننده همزمان در زمان حال و گذشته در سفر است و روایت طوری است که شما خودتان را در جای جای داستان و در خلال تمامی اتفاقات آن حس می‌کنید.
کتاب دختری که رهایش کردی به قلم جوجو مویز روایتگر زندگی است که عاشقانه شروع شده است اما سایه‌ی جنگ آن را به نابودی می‌کشاند. سوفی و همسرش ادوارد در کنار خانواده‌ش زندگی خوبی را در بین ساکنین شهر پرون دارند. ادوارد نقاش است و از سوفی پرتره‌ای خیره کننده کشیده است. جنگ جهانی که به فرانسه می‌رسد، مردها به خط مقدم فرستاده می‌شوند و سوفی می‌ماند و یک هتل و یک خانواده. بعد از اشغال فرانسه، آلمان‌ها به پرون می‌رسند و غارت آغاز می‌شود. الویت برای غذا، آلمان‌ها هستند و مردم شهر باهم و به اتحاد باهم در غذاهایی که دارند شریک می‌شوند. سوفی هتل خانوادگیشان را دارد و همگی در آن ساکن هستند. البته که اشیا ارزشمند آن به یغما رفته است. همه‌چیز جز نقاشی خودش.
آن طرف ماجرا لیو است. خانم جوانی که خیلی زود همسر خودش را از دست می‌دهد. دیوید که معمار بود برایش یک خانه با طراحی‌ای خاص و منحصر به‌فرد و میزان زیادی بدهی و یک تابلو از چهره‌ی یک زن به جای گذاشته بود. تابلو را در یک سفر رویایی به قیمتی خیلی پایین خریده بودند و کادوی عروسیشان بود. تابلوی سوفی ... .
هیجان داستان سوفی زمانی است که یک فرمانده‌ی آلمانی به شهر پرون می‌آید و دلباخته‌ی سوفی می‌شود اما قلب سوفی تنها برای همسرش می‌تپد؛ حتی به بهای گرسنگی، تحقیر و بیماری و در قرن حاضر وکیلی وارد زندگی لیو شده و متوجه قیمتی بودن تابلو می‌شود. این تابلو همان تابلویی بود که وارثان سوفی بعد از جنگ جهانی اول آن را گم کرده بودند و به دنبالش می‌گشتند اما لیو قصد ندارد آن را به کسی بدهد.
لیو و سوفی هر دو جانانه می‌جنگند. خسته می‌شوند اما ناامید نه.
این یک روایت عاشقانه است اما حاوی مطالب و واقعیت‌های تلخی نیز هست که این کتاب بی‌نظیر را در گروه پرفروش‌های سال ۲۰۱۲  و در همان سال نامزد بهترین رمان سال نیز می‌کند. این کتاب بارها تجدید چاپ شد.
درباره‌ی جوجو مویز نویسنده‌ی کتاب دختری که رهایش کردی
پائولین سارا جو مویز که او را با نام جوجو مویز می‌شناسیم مانند خیلی از نویسندگان دیگر کار نوشتن را با روزنامه‌نگاری آغاز کرده. او که متولد چهارم اوت سال ۱۹۶۹ در انگستان است، در سال ۱۹۹۲ برنده‌ی یک بورس مالی از روزنامه‌ی ایندیپندنت می‌شود تا کارشناسی ارشد خود را در رشته‌ی روزنامه‌نگاری بگیرد. همین امر او را برای ۱۰ سال در این شغل نگه می‌دارد. او در سال ۱۹۹۸ دستیار سردبیر می‌شود و در سال ۲۰۰۲ یک نویسنده‌ی تمام وقت رمان.
در تمامی نوشته‌های مویز رد پر رنگی از شناخت آدم‌ها دیده می‌شود که دلیل اصلی آن این است که او در سال‌های پیش از نویسندگی به کارهای زیادی مشغول بوده است. از تایپیست خط بریل گرفته تا کار در بار و کنترل‌چی تاکسی‌ها. اولین کتابش در سال ۲۰۰۲ تحت عنوان «باران پناه دهنده» منتشر شد و او بعد از آن ۱۳ کتاب نوشت و توانست دو مرتبه برنده‌ی جایزه‌ی سال رمان عاشقانه از انجمن نویسندگان رمان‌های عاشقانه شود. اولین جایزه را برای رمان «میوه‌ی خارجی» در سال ۲۰۰۴ و دومی را در سال ۲۰۱۱ برای رمان «آخرین نامه از معشوق» دریافت کرد. او را بیشتر با کتاب‌های دختری که رهایش کردی، من پیش از تو و آخرین نامه از معشوق می‌شناسیم.
درباره‌ي ترجمه کتاب صوتی دختری که رهایش کردی
این کتاب به بیش از یازده زبان مختلف از جمله زبان فارسی ترجمه شده است. در ایران مترجمان و انتشارات بسیاری از جمله، کتایون اسماعیلی در نشر میلکان، فاطمه نفری انتشارات فروزش، محمد مهدی قاسم‌لو نشر میلاد و ... دست به انتشار این کتاب زده‌اند. می‌توان یکی از بهترین ترجمه‌های این کتاب را ترجمه‌ی شیدا رضایی از انتشارات جامی (مصدق) دانست که در سال ۱۳۹۷، انتشارت صوتی ماه‌آوا، نسخه‌ی آن را با صدای رضا عمرانی و راضیه هاشمی روانه‌ی بازار کرد. برای تهیه و دانلود کتاب صوتی دختری که رهایش کردی می‌توانید از طریق همین صفحه اقدام کنید و با اپلیکیشن رایگان فیدیبو را دانلود کنید.
کتاب صوتی دختری که رهایش کردی برای چه کسانی مناسب است؟
این رمان عاشقانه نظر مثبت بسیاری از منتقدین کتاب را جلب کرده است. روایتگری این رمان آنقدر جذاب و شورانگیز است که حتی به کسانی که به رمان‌های عاشقانه علاقه‌ای ندارند هم خواندن آن پیشنهاد می‌شود. برای خواندن این کتاب زمان کافی درنظر بگیرید. آغاز کردن این کتاب با خودتان خواهد بود اما برای کنار گذاشتن آن باید تا انتهای داستان منتظر باشید.
در بخشی از کتاب دختری که رهایش کردی می‌شنویم
لندن، ۲۰۰۶
لیو کنار رودخانه می‌دود، کیفش را زیر بغلش گرفته و گوشی تلفن همراهش بین گوش و شانه‌اش است. جایی در نزدیکی امبانکمنت است؛ ابرهای خاکستری روی لندن شروع به بارش کرده‌اند و یک باران سیل آسا مرکز لندن را فراگرفته است. ترافیک سنگین است. از اگزوز تاکسی‌ها دود سفیدی بیرون می‌آید و پنجره‌هایشان در اثر تنفس مسافرها مه گرفته‌اند. برای بار پانزدهم می‌گوید: «می‌دونم.» کتش تیره شده و موهای خیسش به کف سرش چسبیده‌اند. «می‌دونم ... بله. از شرایط خبر دارم. فقط منتظر چندتا پرداخت هستم ... » ‌جلوی یک در می‌رسد. یک جفت کفش پاشنه بلند از کیفش درمی‌آورد و می‌پوشد. بعد به کفش‌های خیسش خیره می‌شود؛ نمی‌داند آن‌ها را کجا بگذارد. «بله، بله. من ... نه. شرایط من عوض نشده تازگیا»
از جلوی در کنار می‌رود و از پیاده‌رو وارد خیابان می‌شود. به سمت آلدویچ به راه می‌افتد. هنوز کفش‌های خیسش را در دست دارد. اتومبیلی از کنارش می‌گذرد و مقدار زیادی آب روی پاهایش می‌پاشد. می‌ایستد و با ناباوری به کفش‌های پاشنه بلندش خیره می‌شود. فریاد می‌کشد: «شوخیت گرفته؟» و بعد: «نه، نه، شما نه آقای ... دین. شما نه ... بله ممنون می‌شم اگه شما فقط کار خودتون رو انجام بدین. ببین من تا دوشنبه پول رو پرداخت می‌کنم. باشه؟ تا حالا نشده دیر پول رو پرداخت کرده باشم. درسته؟ حالا فقط همون یکبار بوده»
تاکسی دیگری از دور پدیدار می‌شود و او به سرعت به سمت پیاده‌رو حرکت می‌کند. «بله می‌دونم دین... می‌دونم که برات خیلی سخت بوده. ببین... قول می‌دم تا دوشنبه پول دستت برسه... بله، بله، حتما درضمن، بابت دادی که کشیدم معذرت می‌خوام... منم امیدوارم بتونی استخدام بشی دین.»
   ","['داستان و رمان', 'داستان و رمان خارجی', 'داستان و رمان انگلیس']",https://newcdn.fidibo.com/images/books/84635_50226_normal.jpg
جهنم,جومپا لاهیری,امین شیرپور,راضیه هاشمی,,ماه آوا,۱۳۹۶/۰۴/۰۱,فارسی,47.85,"مهاجرت دردناک و غریب است. نوعی کنده‌شدن، رفتن و کنار گذاشتن. آدمی که مهاجرت می‌کند رنج عظیمی را به جان می‌خرد و چیزی درونش برای همیشه تغییر می‌کند. مهاجرت خانه‌ای از انسان می‌گیرد و خانه‌ی جدیدی به او می‌دهد. خانه‌ی جدید شاید زیباتر، پر امکانات‌تر و راحت‌تر باشد، اما عطر و بوی خانه‌ی قدیمی را نمی‌دهد، خاطرات خانه‌ی قدیمی را ندارد و تا سال‌ها کمی بوی ناآشنایی می‌دهد. جومپا لاهیری نویسنده‌ای هندی آمریکایی است که مهاجرت را در آثارش به زیبایی تصویر کرده است. جهنم- بهشت یکی از آثار لاهیری است که برگی از زندگی مهاجران بنگالی را در آمریکا روایت می‌کند.
درباره جهنم، بهشت
جهنم- بهشت یکی از داستان‌های کتاب «خاک غریب» است. این مجموعه داستان که سال 2008 منتشر شده است مانند بقیه‌ی کتاب‌های لاهیری داستان مهاجران هند وبنگال است که در آمریکا زندگی می‌کنند. داستان جهنم- بهشت از این مجموعه که به صورت مستقل نیز منتشر شده است نیز داستانی از زبان دختری به نام یوشا است که در خانواده‌ای بنگالی در آمریکا زندگی می‌کند. داستان درباره‌ی آشنایی جوانی به نام پراناب چاکرابوتی با خانواده‌ی یوشا به خصوص مادرش آپارنا وتعاملات میان آن‌هاست است. نویسنده با هوشمندی از روایت دخترکی استفاده کرده است که تغییرات مادرش را با دقت زیر نظر دارد و تحولات روحی او را هرچند نمود عملی و بیرونی ندارند درک می‌کند،در بخشی از داستان او در این باره می‌گوید: «آن‌موقع نمی‌دانستم که سر زدن‌های عمو پراناب چیزی بود که مادرم تمام طول روز منتظرش بود، چیزی که باعث می‌شد او ساری نو بپوشد و در انتظار آمدنش موهایش را شانه کند. و نمی‌دانستم که از قبل برنامه‌ی تنقلات نامحدودی که می‌خواست با آن‌ها از او پذیرایی کند را می‌چید. نمی‌دانستم که برای لحظه‌ای زندگی می‌کرد که صدای «بودی!» گفتن او را از ایوان بشنود، و اینکه روزهایی که حواسش نبود مادر کاملاً قبراق و سرزنده بود.»
داستان سال‌های زیادی را در برمی‌گیرد و سرنوشت روابط شخصیت‌های داستان در ان به زیبایی روایت می‌شود.
خلاصه داستان جهنم، بهشت
پراناب چاکرابورتی دانشجوی هندی دانشگاه ام آی تی است که درذهن دارد به کلکته برگردد. او دچار غم غربت شده است و از زندگی در امریکا عذاب می‌کشد. روزی او در یکی از خیابان‌های بوستون دختری به نام یوشا و مادر بنگالی‌اش آپارنا را می‌بیند. او آن‌ها را تعقیب می‌کند و سرانجام با این خانواده طرح دوستی می‌ریزد.
آپارنا خودش هم در غم غربت دست و پا می‌زند و احساس تنهایی می‌کند. او از پذیرایی از پراناب در خانه‌شان خوشحال است.
کم کم پراناب جایش را در این خانواده باز می‌کند و یوشا او را عمو صدا می‌کند. او نیز آپارنا را بودی(کلمه‌ای که برای همسر برادر بزرگ‌تر به کار می‌رود) صدا می‌زند. آپارنا و همسرش نگرش‌های جداگانه‌ای نسبت به زندگی دارند و مشترکات زیادی با هم ندارند. کم‌کم آپارنا نوعی احساس منحصر به فرد به پراناب پیدا می‌کند تا حدی که وقتی پراناب با زنی به نام دبورا آشنا می‌شود نسبت به او احساس حسادت می‌کند و رفتاری خصومت آمیز با او دارد. پرناب و دبورا با هم ازدواج می‌کنند و زندگی‌شان مسیر جداگانه‌ای را در پیش می‌گیرد.
درباره جومپا لاهیری؛ یک هندی آمریکایی
جومپا لاهیری متولد 1967 در لندن است. او و خانواده‌اش زمانی که او خیلی کوچک بود به آمریکا رفتند و او در آنجا بزرگ شد و تحصیل کرد.
پدر لاهیری مهاجری از بنگال غربی بود و مادرش زنی سنتی که دلش می‌خواست بچه‌هایش ارتباطشان را با سرزمین اجدادیشان، حداقل به لحاظ فرهنگی حفظ کنند. جومپا لاهیری چهره‌ای شرقی دارد و نام اصلیش نیلانجانا سودشناست. نامی که در امریکا غریب به حساب می‌آید. شاید همین باعث شده است مهاجرت و مهاجران، دغدغه‌ی لاهیری باشند.
 جومپا لاهیری دکترایش را در «مطالعات رنسانس» از دانشگاه بوستون دریافت کرده است و مدت‌ها در همین دانشگاه و «مدرسه‌ی طراحی رودآیلند» مدرس نویسندگی خلاق بوده است.  او اکنون نیز در دانشگاه آکسفرد تدریس می‌کند.
جومپا لاهیری علاوه بر جوایز متعددی که برای آثار ادبیش برنده شده است، جایزه‌ی «مدال ملی علوم انسانی آمریکا» را نیز سال 2014 از دست رئیس جمهور ان زمان آمریکا، «باراک اوباما» دریافت کرده است.
سبک جومپا لاهیری؛ موشکافی دردهای درونی مهاجرت
داستان‌های جومپا لاهیری همه نثری ساده و بی‌تکلف دارند. داستان‌های لاهیری پیچیدگی‌های خاص ندارند، بلکه روایت‌هایی ساده وملموسند که احساسات و رفتارهای آدم‌ها را بازگو می‌کنند و احساس همذات پنداری زیادی را در مخاطب ایجاد می‌کنند.
درونمایه‌ی نوشته‌های لاهیری مهاجرت و غم غربت است. لاهیری در کتاب‌هایش تلاش می‌کنند تاثیر مهاجرت را در نسل مهاجر که در سرزمین مادری ‌هم زندگی کرده و نیز نسل دومی که در سرزمین مقصد به دنیا آمده و بزرگ شده نشان دهد و تضادها و تعارض‌های میان این دو نسل را نشان دهد.
شخصیت‌های کتاب‌های لاهیری هندی و بنگالیند و همه‌ی آن‌ها رنگ و بوی سرزمین آبا و اجدادیشان دارند. لاهیری سعی می‌کند به اهمیت خانواده و ریشه‌های افراد اشاره کند. آثار او اغلب با توجه به تجربه‌هایی که او در اطرافیانش دیده است شکل گرفته‌اند، به نظر می‌رسد با توجه به این که او خود از خانواده‌ای مهاجر است دائما در زندگیش با این تضادها رو‌به رو بوده است و دغدغه‌ی عمیقی درباره‌ی مفهوم مهاجرت دارد.
آثار جومپا لاهیری
جومپا لاهیری با کتاب «مترجم دردها» پا به دنیای نویسندگان گذاشت. این کتاب که سال 1999 منتشر شده است، شناخته‌شده‌ترین و پرفروش‌ترین کتاب لاهیری است و جایزه‌های «پولیتزر» و «قلم همینگوی» را برایش به ارمغان آورده است.
پس از مترجم دردها، لاهیری رمان «همنام» را نوشت که ازروی آن فیلمی نیز به همین نام ساخته شده است. کتاب بعدی او «خاک غریب» نیز برنده‌ی جایزه‌‌ی ادبی «فرانک اوکانر» شده است.
از میان آثار جومپا لاهیری دانلود کتاب الکترونیکی (پی دی اف )کتاب‌های«مترجم دردها»، «گودی»، «به عبارت دیگر» و «زمین ناآشنا»، «به کسی مربوط نیست» و «جهنم- بهشت» از فیدیبو ممکن است.
جهنم، بهشت؛ ترجمه و انتشار در ایران
مجموعه کتاب «خاک غریب» که جهنم- بهشت متعلق به آن است. سه بار با سه اسم مختلف در ایران ترجمه و منتشر شده است. امیر مهدی حقیقت این کتاب را با نام «خاک غریب» برای نشر ماهی، گلی امامی با نام «به کسی مربوط نیست» برای نشر چشمه و فرانک باجلان با نام «زمین ناآشنا» برای نشر مروارید ترجمه کرده‌اند. ترجمه‌های مستقلی نیز از این داستان در بازار کتاب ایران موجود است. مریم صبوری این داستان را برای انتشارات کوله پشتی ترجمه کرده است. این ترجمه سال 89 در ایران منتشر شد.  
«امین شیرپور» نیز این داستان را به فارسی برگردانده است و انتشارات کانون فرهنگی چوک سال 92 آن را منتشر کرده است. انتشارات صوتی ماه‌آوا ناشر نسخه‌ی صوتی این کتاب است. خرید آنلاین کتاب صوتی جهنم- بهشت با ترجمه‌ی امین رشیدپور در همین صفحه ممکن است.
«از جهنم سردشین تا بهشت ارزنتاک» نام کتابی از سیدعلی کاظم داور، رزمنده‌ی دوران دفاع مقدس است که هیچ ربطی به کتاب جومپا لاهیری ندارد.
در بخشی از کتاب جهنم، بهشت می‌شنویم
و خیلی زود این همان‌جایی بود که مدت زمان وسط کلاس‌هایش و روزهای تعطیلش را در آنجا سپری می‌کرد. همیشه هم ردی از خودش به جا می‌گذاشت؛ یک پاکت تقریبا تمام‌شده‌ی سیگار، یک روزنامه، نامه‌ای که به خودش زحمت نداده بود بازش کند و ژاکتی که درش آورده بود و در مدت ماندنش آن را فراموش کرده بود. صدای خنده‌های بلندش را خیلی خوب به یاد می‌آورم و نمای قامت درازش که یا دولادولا راه می‌رفت یا ولو می‌شد روی مبل‌های ناهماهنگ و زهوار در رفته‌ای که همان موقع خرید آپارتمان هم داخلش بودند. صورت گیرایی داشت با سبیل پهن و پیشانی بلند و موهایی و ژولیده و  بیش از حد معمول بلند که مادرم می‌گفت که او را شبیه هیپی‌های آمریکایی کرده‌اند که آن روزها همه جا بودند. پاهای بلندش هر جا که می‌‌نشست به سرعت بالا و پایین می‌شدند و دست‌های صافش وقتی سیگاری بین انگشتانش می‌گرفت می‌لرزیدند. خاکستر سیگار را داخل یک فنجان چایی که مادرم برای این منظور خاص در نظر گرفته بود می‌ریخت. با اینکه دانشجو بود اما هیچ چیز ثابت یا قابل پیش‌بینی و منظم، درباره‌ی او وجود نداشت. همیشه به نظر می‌رسید دارد از گرسنگی می‌میرد. از در می‌آمد داخل و اعلام می‌کرد که ناهار نخورده است و بعد با ولع تمام غذا را می‌بلعید و پشت سر مادرم می‌ایستاد و کتلت‌ها را زمانی‌که داشت سرخشان می‌کرد بدزدد. قبلا از اینکه مادر شانسی برای چیدن مرتب آن‌ها در بشقابی کنار سالاد و پیاز سرخ شده داشته باشد. وقتی او نبود والدینم می‌گفتند که دانش‌آموز ممتازی است؛ ستاره‌ای از جاداوپور که با بورسیه‌ای قابل توجه آمده ام آی تی. اما عمو پراناب نسبت به کلاس‌هایش بی‌خیال بود و هراز گاهی از آن‌ها فرار می‌کرد. مدام غر می‌زد این آمریکایی‌ها معادله‌هایی رو یاد می‌گیرن که وقتی هم‌سن یوشا بودم اون‌ها رو بلد بودم ...
 ",,https://newcdn.fidibo.com/images/books/82359_41204_normal.jpg
ماشاالله‌خان در بارگاه هارون‌الرشید,ایرج پزشک‌زاد,,ایوب آقاخانی,"۳۹,۰۰۰",واوخوان,۱۳۹۹/۱۱/۱۹,فارسی,481.07,"  زبان طنز یکی از ابزارهایی است که در بسیاری از مواقع انسان را برای زدن حرف‌هایش یاری کرده است و نویسندگان متعددی در طول تاریخ این زبان را برای در امان ماندن از گزند سیاسیون به کار گرفته‌اند. یکی از نویسندگان ایرانی که در طنز نویسی بسیار قدرتمند عمل کرده و توانسته است آثاری ماندگار از خود به جا گذارد ایرج پزشکزاد است. او که با دایی جان ناپلئون خنده را روی لب میلیون‌ها ایرانی نشاند این بار در کتاب ماشاالله خان در بارگاه هارون‌الرشید از یک دربان بانک کمک می‌گیرد تا جعفر برمکی را از مرگ نجات دهد. بعضی منتقدان معتقدند داستان سریال قهوه‌تلخ اثر مهران مدیری، نوعی برداشت آزاد از داستان این کتاب است.
درباره کتاب صوتی ماشاالله خان در بارگاه هارون الرشید  اثر ایرج پزشک زاد
ماشاءالله خان در بارگاه هارون الرشید داستانی طنز به قلم ایرج پزشک زاد است که برای کودکان و نوجوانان نوشته شده اما به گفته‌ی خود نویسنده احتمالاً سالخوردگان هم از آن لذت خواهند برد. این داستان اولین بار در سال ۱۳۳۷ در مجله اطلاعات جوانان منتشر شد و پس از آن هم در سال ۵۰ در مجله فردوسی چاپ شد. مدتی بعد هم به‌عنوان یک کتاب مستقل از سوی انتشارات صفی علیشاه منتشر شد.
داستان کتاب صوتی ماشاءالله خان در بارگاه هارون‌الرشید طنزی با درونمایه‌ی سیاسی است. شخصیت اصلی این داستان مردی به نام ماشاءالله خان است که دربان یک بانک است اما مطالعات مختلفی درباره‌ی حکومت خلفای عباسی از جمله دوران هارون‌الرشید دارد. دست بر قضا زندگی او را به سمتی می‌کشاند که با مردی پیشگو آشنا می‌شود و مرد پیشگو او را به بغداد در زمانه‌ی هارون می‌فرستد. زمانی که خاندان برمکی هنوز سرکارند و جعفر برمکی وزیر اعظمی است که برای آبادانی مملکت تلاش می‌کند.
ماشاالله خان در دوران حضورش در بغداد رنج‌های زیادی را تحمل می‌کند و جهل، خرافه و ظلم و خشونت عباسیان را به چشم می‌بیند. پزشکزاد با قلم توانمند خود این شرایط اجتماعی فرهنگی نابسامان و ناامید کننده را طوری به تصویر کشیده است که خواننده را هم به خنده می‌اندازد و هم به فکر وا می‌دارد.
پزشکزاد در مقدمه‌ی کتاب صوتی ماشاءالله خان در بارگاه هارون‌الرشید گفته است که فکر استفاده از عنصر سفر در زمان در داستانش در سینماهای خارج از کشور در ذهنش شکل گرفته اما از آنجایی که در آن زمان کار سینمایی در ایران هنوز جانیفتاده بود ایده‌اش را به شکل یک داستان روی کاغذ آورد. داستانی که خوانندگان زیادی داشت و طرفداران بسیاری را به‌خصوص در نسل جوان به خود جلب کرده بود.
خرید کتاب ماشاالله خان در دربار هارون الرشید از فیدیبو ممکن است و می‌توانید نسخه‌ی صوتی آن را هم با صدای ایوب آقاخانی در همین صفحه دانلود کنید. ناصر زراعتی هم در رادیو پیام این کتاب را از برخوانی کرده است.
درباره ایرج پزشک زاد ، نویسنده کتاب صوتی ماشاالله خان در بارگاه هارون الرشید  
یکی از قلم‌های به یادماندنی قرن اخیر، قلم طناز ایرج پزشک زاد است. او سال ۱۳۰۶ در تهران و از پدری پزشک و مادری که شاهزاده بود به دنیا آمد. او تحصیلات دانشگاهی‌اش را در فرانسه و در رشته‌ی حقوق انجام داد و پس از بازگشت به ایران در وزارت دادگستری و وزارت امورخارجه مشغول به کار شد.
پزشک زاد به زبان فرانسه مسلط بود و پیش از آنکه برای نوشتن داستان شناخته شود کار ترجمه‌ی آثار افرادی مانند ولتر، مولیر و چندین نویسنده‌ی دیگر به فارسی را انجام می‌داد. او اولین داستان طنز خودش به نام «حاج مم جعفر در پاریس» را در سال ۱۳۳۳ منتشر کرد و پس از آن چندین و چند داستان مختلف  از جمله «انترناسیونال بچه پرروها»، «گلگشت خاطرات»،  «خانواده نیک اختر»، «آسمون ریسمون» و .... را نوشت. معروف‌ترین کتاب این نویسنده «دایی جان ناپلئون» است، این کتاب که سریال معروفی به همین نام از روی آن ساخته شد اثری کم‌نظیر و نشان‌دهنده‌ی بینش عمیق نویسنده نسبت به جامعه‌ی ایران است. خرید و دانلود کتاب دایی جان ناپلئون از فیدیبو ممکن است.
ایرج پزشک زاد علاوه بر آثار طنز کتاب‌هایی مانند طنز فاخر سعدی، مروری در تاریخ انقلاب فرانسه، حافظ ناشنیده پند و مروری در تاریخ انقلاب روسیه را نگاشته است. این نویسنده، مترجم و طنزپرداز ایرانی سال ۲۰۰۸ در خانه‌اش در پاریس درگذشت..
چرا باید کتاب صوتی ماشاالله خان در بارگاه هارون الرشید  را شنید؟
ماشاءالله خان در بارگاه هارون الرشید یک کتاب جذاب و خواندنی است. قلم این نویسنده به قدری گیراست که اجازه‌ی رها کردن کتابش را به خواننده نمی‌دهد. این کتاب  پر از طنزی تلخ و گزنده است و نویسنده تلاش کرده با وارد کردن شخصی که آشنایی‌ای با زمانه‌ای که در آن حضور پیدا کرده ندارد کمی بزرگنمایی را چاشنی کارش کند و منظورش را هر چه بهتر به خواننده برساند. شنیدن کتاب صوتی ایرج پزشکزاد شبیه رفتن به یک سفر بامزه و پر از هیجان است و پس از چند دقیقه از گوش کردن کتاب، خودتان را در کنار ماشاالله خان احساس خواهید کرد و در دردسرهایش شریک خواهید بود. باید دید آیا در پایان او می‌تواند جعفر برمکی را از تیغ مسرور، جلاد هارون الرشید نجات دهد یا خیر؟
در بخشی از کتاب صوتی ماشاالله خان در بارگاه هارون الرشید می‌شنویم
درست همان موقع که میخواستند سر ماشاالله خان را روی کنده بگذارند از جمعیت صدای هلهله تازه‌ای بلند شد و سرها بطرف یکی از ایوانهای مشرف بر میدان برگشت. مسرور سیاف و مأمورین غضب همگی به آن سمت تعظیم کردند و بهمان حال خمیده ماندند. ماشاءالله خان با دقت ایوان را نگاه کرد، مرد متوسط القامه‌ای دید که جبه ترمه بر تن داشت و بر عماممه او یک قطعه جواهر درشت میدرخشید. این مرد با وقار تمام وارد ایوان شد و چند نفر تعظیم کنان بدنبال او بایوان آمدند.
ماشاءالله خان با صدای آهسته از یکی از مأمورین پرسید:
-این آقا کیه؟ هذا کی؟
آن مأمور همچنان که سر را تا روی زانو خم کرده بود زیر لب جواب داد:
-سیدنا و مولانا جعفر برمکی
ماشاءالله خان نفس راحتی کشید و گفت:
-پس جعفر زنده است؟
و در میان سکوت جمعیت ناگهان با تمام قوا فریاد زد:
-آقای جعفر خان، قربان بنده ایرانی. بنده عرض دارم. یک کلمه عرض دارم.
تمام سرها بطرف او برگشت. ماشاءالله خان ادامه داد:
-بنده یک پیغام از خراسان برای جنابعالی دارم.
جعفر برمکی را گرفته بودند همه کنار رفتند و راه باز کردند.
ماشاءالله خان از فرط شوق و ذوق مبهوت و بی‌حرکت برجا ماند. جعفر برمکی مرد خوش اندامی بود که چشمهای درشت و ابروهای نسبتاً کم‌پشت و رنگ‌باز چهره، او را از سایریت متمایز میکرد. لباس فاخر و عمامه شکری بر زیبائی اندام و چهره‌اش می‌افزود.
ماشاءالله خان عاقبت از حال بهت بیرون آمد، ناگهان خم شد و دست جعفر برمکی را بوسید:
-قربان تعظیم عرض میکنم. واقعاً بنده مشتاق دیدار بودم.
جعفر برمکی با تبسم گفت:
-مشتاق بودی مرا ببینی و خنجرت را در قلبم جای بدهی؟
-بنده قربان؟ بنده غلط میکنم. جان عزیز خودتان نباشد جان والده‌ام دروغ میگویند. بنده کوچک شما هستم.","['داستان و رمان', 'داستان و رمان ایرانی']",https://newcdn.fidibo.com/images/books/110251_33943_normal.jpg
خوشه‌های خشم,جان اشتاین بک,عبدالحسین شریفیان,آرمان سلطان‌زاده,"۶۳,۰۰۰",آوانامه,۱۳۹۷/۰۵/۰۸,فارسی,1304.36,"خوشه های خشم یکی از مهم‌ترین رمان‌های تاریخ امریکا و یکی از آثار برگزیده میان چهل اثر کلاسیک قرن بیستم است که ساختار حاکم بر جامعه‌ی اوایل قرن 20 آمریکا را نشان می‌دهد. این شاهکار بزرگ جایزه‌ی نوبل را برای جان اشتاین بک به ارمغان آورد و موجب جنبش‌های اعتراضی فراوانی شد.
‌درباره‌ی کتاب صوتی خوشه‌های خشم اثر جان اشتاین بک
رمان خوشه‌های خشم برای اولین‌بار در سال 1939 منتشر شد و در همان سال به سرعت، به پرفروش‌ترین کتاب سال آمریکا تبدیل شد. این رمان روایتی غم انگیز از زندگی پرمشقت و سخت کارگران و مهاجران آمریکایی است که به دنبال آینده‌ای بهتر از ایالت اوکلاهاما به کالیفرنیا سفر می‌کنند. جان اشتاین بک در این رمان رکود اقتصادی دهه 30 و خشکسالی و نابودی محصولات کشاورزی را به زیبایی به تصویر کشیده است به شکلی که مخاطب تصور می‌کند با یک داستان مستند روبه‌رو شده است. او در این به نقد سرمایه داری و زمین‌داران پرداخته است و بی عدالتی و شکاف طبقاتی را محکوم کرده است.
 «جان فورد» کارگردان بزرگ آمریکایی در سال ۱۹۴۰ با اقتباس از کتاب خوشه‌های خشم فیلمی با همین نام  ساخت. فیلم خوشه‌های خشم (The Grapes of Wrath) دو جایزه اسکار را به خود اختصاص داد. خوشه‌های خشم تاکنون میلیون‌ها نسخه فروخته است و به زبان‌های متعددی ترجمه شده است.
کتاب فیزیکی خوشه‌های خشم متعلق به انتشارات مجید است. انتشارات آوانامه با همکاری انتشارات مجید کتاب صوتی «خوشه‌های خشم» را در اختیار علاقمندان به محصولات شنیداری قرار داده است. «خوشه‌های خشم» از سی فصل تشکیل شده که بعضی از فصل‌های طولانی، به دو تا شش قسمت تقسیم شده‌اند. میانگین زمان شنیدن  هر فایل صوتی حدود 25 دقیقه و حجم کل کتاب صوتی برابر 1304 مگابایت است.
خلاصه داستان صوتی خوشه‌های خشم
خوشه‌های خشم سرگذشت یک خانواده‌ی فقیر در ایالت اوکلاهاما را رعایت می‌کند که برای یافتن زندگی بهتر به کالیفرنیا نقل مکان می‌کند. داستان در سال‌های 1930 و پس از رکود اقتصادی بزرگ آمریکا رخ می‌دهد. یکی از ویژگی‌های برجسته‌ی آثار جان اشتاین بک شخصیت‌ پردازی‌های ظریف و تاثیرگذار است. او در این رمان داستان دو خانواده متفاوت را ترسیم می‌کند. خانواده‌ی جود و دیگر کارگران مهاجر. ساختار خانواده‌ی جود سنتی است و از یک پدر رهبر و یک مادر فداکار و دلسوز تشکیل شده است.  شخصیت اصلی این رمان تام جود است  که به تازگی از زندان ازاد شده و از بی‌عدالتی و ظلم حاکم به ستوه آمده است. تام جود برای به دست آوردن یک زندگی بهتر اقدامات غیرقانونی زیادی انجام می‌دهد. جان اشتاین بک کارهای غیراخلاقی او را به گونه توصیف می‌کند که مخاطب آن درست و به حق می‌پندارد.
‌درباره‌ی جان اشتاین بک نویسنده‌ی کتاب صوتی خوشه‌های خشم
جان اشتاین بک نویسنده‌‌ی مشهور و محبوب آمریکایی است که نام او در ایران با تلفظ جان استاین بک هم خوانده می‌شود. او متولد سال ۱۹۰۲ در کالیفرنیا است. او برای ادامه تحصیلات در دانشگاه استنفورد پذیرفته شد اما در سال ۱۹۲۵ درس و تحصیل را نیمه‌کاره رها کرد و به نیویورک رفت و به عنوان خبرنگار مشغول به کار شد. او شغل‌های متعددی نظیر کشاورزی، میوه‌فروشی، کارگری و ... را تجربه کرده است. او در زمان کارگری و کشاورزی با مشکلات کشاورزان و کارگران آمریکایی آشنا شد. تعامل زیاد با اقشار ضعیف و آسیب‌پذیر جامعه باعث شد او کتاب خوشه‌های خشم را با توجه به شرایط سخت زندگی کشاورزان اوکلاهاما به نگارش درآورد.
اولین اثرجان اشتاين بک، «جام زرین» بود که آن را در سال ۱۹۲۹ نوشت. دو کتاب «خوشه‌های خشم» و «موش‌ها و آدم‌ها» از برجسته‌ترین آثار او به شمار می‌آیند. او برای کتاب «خوشه‌های خشم» جایزه‌ی پولیتزر را از آن خود کرد. از دیگر آثار این نویسنده‌ی برجسته می‌توان به کتاب‌های «شرق بهشت»، «راسته‌ی کنسروسازی»، «زنده‌باد زاپاتا» و «به خدای ناشناخته»، «نبردی مشکوک» و «اتوبوس سرگردان» اشاره کرد. جان اشتاین بک توانست جایزه‌ی نوبل ادبیات را در سال 1962 به خود اختصاص دهد. جان اشتاین بک بعد از سال‌ها تلاش در جانب‌داری و حمایت از طبقات ضعیف و ناتوان جامعه، در سال 1968 در نیویورک از دنیا رفت.
ترجمه‌ی کتاب صوتی خوشه‌های خشم به فارسی
عبدالحسین شریفیان  نویسنده و مترجم ایرانی زاده‌ی سال 1305 در شهر بوشهر است. او دیپلم خود را در رشته‌ی ادبیات اخذ کرد. او پس از خدمت سربازی وارد دانشگاه تهران شد و تحصیلات خود را در رشته‌ی زبان و ادبیات انگلیسی  ادامه داد. از اساتید بزرگ او در دانشگاه تهران می‌توان به پرویز خانلری، علاءالدین پاسارگاد و لطفعلی صورتگر اشاره کرد. این مترجم برجسته، آثار گوناگونی را از نویسندگان برجسته جهان ترجمه کرده است و بیش از 50 کتاب را از خود به‌جا گذاشته است. از آثار ترجمه شده توسط او می‌توان به کتاب‌های «سرداب‌های واتیکان»، «آدولف هیتلر» و «تاریخ تمدن، عصر لویی چهاردهم» اشاره کرد. انتشارات آوانامه کتاب صوتی «خوشه‌های خشم» را با ترجمه‌ی عبدالحسین شریفیان عرضه کرده و در اختیار علاقه‌مندان قرارداده است.
چرا باید کتاب صوتی خوشه‌های خشم را شنید؟
کتاب صوتی خوشه‌های خشم در دسته‌ی کتاب‌های داستان‌های آمریکایی قرن بیستم قرار دارد. این کتاب برای گروه سنی بزرگ‌سال مناسب است. خوانش کتاب صوتی صوتی خوشه‌های خشم را آرمان سلطان زاده به‌عهده داشته ‌است.
در بخشی از کتاب صوتی خوشه‌های خشم می‌شنویم
وقتی کامیون که با اسباب و اثاثیه، با ابزار سنگین و تختخواب و انواع فنر و با هر چیز قابل حملی که می‌شد فروخت رفت، تام چرخی در اطراف خانه زد. او بی هدف و پرسه زنان سری به انبار علوفه و آخورهای خالی زد. وارد انبار ابزار شد و با لگد پس مانده‌ها را به اطراف پرتاب کرد. دو خوک نابالغ از میان نرده ها خرخر کردند و جیغ کشیدند. خوک‌های سیاهی که راحت داشتند آفتاب می گرفتند و بعداز آن، زیارتش به پایان رسید و رفت تا روی پله‌ی جلوی در که بر آن کمی سایه افتاده بود، بنشیند. پشت سرش، مادر در آشپزخانه درحال جنب وجوش بود. لباس بچه‌ها را در تشت می‌شست و کف صابون از روی دستان قوی بنیه و لک دارش روان شده بود و از آرنجش به پایین می‌چکید. وقتی تام بر روی پله نشست، مادر دست از ساییدن و چلاندن رخت‌ها کشید. مدت زیادی به تام و پشت سرش نگاه کرد. درحالی که او محو تماشای تابش سوزاننده‌ی آفتاب بود و بعد از نو مشغول ساییدن و چلاندن شد.
مادر رو به تام گفت: «تام. امیدوارم اوضاع توی کالیفرنیا روبه راه باشه.»
تام برگشت و به او نگاه کرد.
چی باعت می شه فکر کنی که غیر از اینه؟
خب. هیچی. راستش یه جورایی خیلی هم خوب به نظر می‌آد. اون بچه های آگهی پخش کنو دیدم که از این جا رد می شدن، از قرار معلوم اون جا کار زیاد هست. با دستمزدای بالا؛ تو روزنامه دیدم نوشته بود که اون جا به کارگرای زیادی واسه چیدن انگور و پرتقال و هلو نیاز دارن. باید کار خوبی باشه تام. هلوچینی رو می‌گم. حتا اگه نذارن از اونایی که می‌چینی بخوری، هرازگاه می‌تونی یکی‌شونو کش بری و تازه کارکردن زیر درختا - زیر سایه - باید خیلی راحت باشه. وقتی چیزی زیادی خوبه. من ترس برم می‌داره. من دلم خیلی به این قضیه روشن نیست. همش میترسم یه جای کار لنگ بزنه.
آن‌چه در بالا خواندید بررسی و نقد کتاب صوتی خوشه‌های خشم اثر جان اشتاین بک بود. خرید و دانلود این اثر در همین صفحه امکان‌پذیر است. برای مطالعه‌ی دیگر کتاب‌ها در زمینه‌ی رمان و داستان‌های آمریکایی می‌توانید به قسمت دسته‌بندی کتاب‌ها مراجعه و کتاب‌های این موضوع را یکجا مشاهده کنید.","['داستان و رمان', 'داستان و رمان خارجی', 'داستان و رمان آمریکا']",https://newcdn.fidibo.com/images/books/82180_85385_normal.jpg
برادران کارامازوف,فئودور داستايفسكی‌,پرويز شهدی,آرمان سلطان‌زاده,"۱۱۴,۰۰۰",آوانامه,۱۳۹۸/۰۹/۰۲,فارسی,2752.48,"«بالاتر از همه، به خودت دروغ نگو. مردی که به خود دروغ می‌گوید و به دروغ خود گوش می‌دهد، به نقطه‌ای می‌رسد که نمی‌تواند حقیقت را درون خود یا در اطرافش تشخیص دهد و بنابراین تمام احترام خود را برای خویشتن و دیگران از دست می‌دهد و بدون هیچ احترامی عشق را متوقف می‌کند.»
جمله‌ای که خواندید برگرفته از کتاب برادران کارامازوف نوشته‌ی داستان‌نویس مشهور روس است. شاید این جمله اکنون مستقل بیان شده باشد اما در واقع درون‌مایه‌ی کتاب برادران کارامازوف را درون خود دارد. شاهکار برادران کارامازوف را با تکنولوژی صدای سه بعدی بشنوید تا بیش از پیش از آن لذت ببرید.
درباره‌ی کتاب صوتی برادران کارامازوف  اثر فیودور داستایوسکی
کتاب برادران کارامازوف نوشته‌ی فیودور داستایوسکی برای نخستین بار به صورت پاورقی بین 1879-1880 در نشریه‌ی پیام‌آور روس منتشر شد. اگر چه که این رمان در قرن نوزدهم نوشته شده است اما عناصر زیادی از سبک نوشتاری مدرن در آن دیده می‌شود. به همین دلیل است که این کتاب به عنوان یکی از بهترین رمان‌های تاریخ شناخته می‌شود. این کتاب مانند آثار دیگر داستایوفسکی و به طور کلی نویسندگان کلاسیک روسی به بررسی بین خیر و شر و نبرد بین اختیار و اخلاقیات می‌پردازد. این کتاب توسط اندیشمندان و فیلسوفان زیادی مانند آلبرت انیشتن، زیگموند فروید و مارتین هایدگر مورد تحسین قرار گرفته است.
خلاصه داستان صوتی برادران کارامازوف
رمان برادران کارامازوف داستان پدری به نام فئودور پاولوویچ کارامازوف و چهار پسرش به نام‌های دمیتری فیودوروویچ، ایوان، آلیوشا یا آلکسی و اسمردیاکوف است که هر یک با انگیزه‌های شخصی نقشه نابودی و مرگ پدر را می‌کشند. در این بین، هر کدام دارای خصوصیات اخلاقی ویژه‌ای هستند، دمیتری تند‌خو است و بیشترین مخالفت را با پدر دارد. ایوان آرام، متفکر و بی‌خداست. آلیوشای باخدا، مومن و مهربان و با نقشه قتل مخالف است. اسمردیاکوف که فرزندی نامشروع است، هوسران بوده و به بیماری صرع مبتلاست. داستان پدرکشی آنها با ظهور مفاهیم روانشناختی و معنوی عمیق روایت می‌شود. در طول رمان، جستجو برای ایمان وجود دارد، زیرا خداوند ایده مرکزی کار است» برادرم صحبتم را یکباره قطع کرد و با لحنی سرد گفت: « آیا پدر را به قتل می‌رسانند؟»
‌درباره‌ی فیودور داستایوفسکی نویسنده‌ی کتاب صوتی برادران کارامازوف
فئودور داستایوفسکی (1821-1881 میلادی) نویسنده‌ی روس که همزمان با داستان‌‌نویسی در زمینه‌های دیگری مانند روانشناسی، فلسفه و ترجمه هم فعال بود؛ نویسنده‌ای پیشگام در ادبیات روانشناسانه است.  داستایوفسکی بین سال ‌های 1838-1844 در ارتش روسیه خدمت می‌کرد، در سال 1844 بود که هم‌زمان با ترجمه‌ی «اوژنی گرانده» از بالزاک، از ارتش بیرون آمد و ترجمه را به عنوان شغل اصلی خود انتخاب کرد.
اولین کتاب داستایوفسکی بیچارگان نام داشت که با سبکی ساختارشکنانه‌داستایوفسکی را به جامعه‌ی هنری روسیه معرفی کرد. مدتی بعد از انتشار اولین کتاب، رمان یادداشت‌های زیرزمینی  بود که او را به عنوان نویسنده‌ای که در شخصیت‌پردازی خلاق و متبحر است، مشهور کرد. دانش روانشناسی و فلسفه‌ی داستایوفسکی باعث شد او شخصیت‌های داستانش را پیچیده‌ و عمیق‌ بنویسد. داستایوفسکی در داستانهایش روان انسان‌ها را بررسی می‌کند و این بررسی تنها به معرفی یک شخصیت تلخ یا بی‌احساس محدود نمی‌شود، بلکه او شخصیت‌ها، افکار و آرزوهایشان را کالبد شکافی می‌کند. 
فئودور داستایوفسکی بیشتر از 30 رمان و داستان کوتاه نوشته است و  دو کتاب برادران کارامازوف و جنایت و مکافات جزء مشهورترین آثار او هستند.  
ترجمه‌ی کتاب صوتی برادران کارامازوف  به فارسی
پرویز شهدی مترجم و نویسنده‌ی ایرانی متولد 14 اسفند 1315 در مشهد است. او تحصیلات ابتدایی تا دبیرستان خود را در مشهد گذراند و برای تحصیلات تکمیلی به تهران آمد و در دانشگاه تهران مشغول به مطالعه‌ی زبان و ادبیات فرانسه شد و بعد از مدت کوتاهی به فرانسه مهاجرت کرد و در دانشگاه سوربن فرانسه ادبیات تطبیقی خواند. او در سال 1363 به ایران بازگشت و استخدام بانک ملی شد و بعد از بازنشستگی به حرفه‌ی نرجمه روی آورد. او تاکنون بیش از 56 کتاب ترجمه کرده است که بیشتر این کتاب‌ها آثاری ماندگار از ادبیات کلاسیک جهان هستند.
انتشارات آوانامه کتاب صوتی برادران کارامازوف  را با ترجمه‌ی پرویز شهدی عرضه کرده و در اختیار علاقه‌مندان قرارداده است. البته که این کتاب با ترجمه های متفاوت از جمله مشفق همدانی و صالح حسینی نیز منتشر شده است و در بازار موجود است. ابداع کتاب‌های صوتی یکی از تاثیرگذارترین اتفاقاتی بود که در قرن اخیر رخ داده است. این روزها که زندگی‌ها به شدت ماشینی شده است کمتر کسی زمان کافی برای مطالعه پیدا می‌کند. کتاب‌های صوتی به دلیل سهولت استفاده‌شان میتوانند اوقات خالی خواننده را پر کنند. به این معنی که شما می‌توانید هنگامی که مشغول کارهای دیگر هستید به کتاب صوتی گوش کنید و از شنیدن آن لذت ببرید. آوانامه یکی از بهترین ناشران و تولیدکنندگان کتاب صوتی در ایران است. آوانامه با انتشار نسخه‌ی صوتی بهترین آثار ادبیات و فلسفه به انتشاراتی معتبر تبدیل شده است.
کتاب صوتی برادران کارامازوف  در دسته‌ی کتاب‌های داستان‌های روسی قرار دارد.
کتاب صوتی برادران کارامازوف  مناسب برای گروه سنی بزرگ‌سال است.
خوانش کتاب صوتی صوتی برادران کارامازوف  را آرمان سلطان زاده به‌عهده داشته ‌است.
کتاب صوتی برادران کارامازوف  جزو کتاب‌های حجیم و بلند با موضوع داستان‌های روسی است. این کتاب برای افرادی که وقت بیشتری برای مطالعه دارند و می‌خواهند در زمینه‌ی  داستان‌های روسی زمان بیشتری را به مطالعه اختصاص دهند انتخاب مناسبی است.
‌در بخشی از کتاب صوتی برادران کارامازوف می‌شنویم
آلکسی فئودوروویچ کارامازوف، سومین پسر یکی از ملاکان منطقه‌ی ما بود، به نام فئودور پاولوویچ کارامازوف که در زمان خودش شهرت و آوازه‌ای داشت (که تا امروز هم نامش بر سر زبان هاست). علتش هم مرگ غم انگیز و اسرارآمیزش بود که درست سیزده سال پیش اتفاق افتاد و من موقعش که شد چگونگی آن را شرح می‌دهم. درحال حاضر فقط می‌خواهم بگویم که این «ملاّک » (که اگرچه در تمام طول عمرش هرگز در املاکش سکونت نکرد، باز در منطقه‌ی ما به این نام خوانده می‌شود) از آن گونه آدم‌های عجیب و غریبی بود ــ که البته تعدادشان هم کم نیست ــ که نه تنها فاسد و بدسرشتاند؛ بلکه درعین حال بی بندوبار هم هستند، اگرچه از آن آدم‌های بی بندوباری که کاملاً بلدند چگونه حساب و کتاب دخل و خرج‌شان را نگه دارند و ظاهرا جز این هم، کار دیگری از دست‌شان ساخته نیست. به این ترتیب فئودور پاولوویچ که زندگی‌اش را از صفر شروع کرده بود، زمین دار کوچکی به شمار می‌آمد که خودش را ناخوانده سرِ سفره‌ی دیگران دعوت می‌کرد، هرچند هنگام مرگش صاحب صدهزار روبل پول نقد بود.
موضوعی که مانع از این نشد در تمام عمرش جزو یکی از سبک مغزترین آدم های بی بندوبار منطقه‌ی ما به شمار نیاید. اما باید یادآور شوم که آدم احمقی نبود ــ بیش‌تر آدم‌های سبک مغز به اندازه‌ی کافی هوشمند و حتی حیله گرند ــ و درست به همین علت هم بی بندوبار؛ از آن بی بند و بارهایی که خاص ملت ماست.
آن‌چه در بالا خواندید بررسی و نقد کتاب صوتی برادران کارامازوف  اثر فیودور داستایوسکی بود. خرید و دانلود این اثر در همین صفحه امکان‌پذیر است. برای مطالعه‌ی دیگر کتاب‌ها در زمینه‌ی داستان‌های روسی می‌توانید به قسمت دسته‌بندی کتاب‌ها مراجعه و کتاب‌های این موضوع را یکجا مشاهده کنید.","['داستان و رمان', 'داستان و رمان خارجی', 'داستان و رمان روسیه']",https://newcdn.fidibo.com/images/books/94900_30020_normal.jpg
زندگی در پیش رو,رومن گاری,لیلی گلستان,آزاده صمدی,"۳۲,۰۰۰",رادیو گوشه,۱۳۹۹/۱۲/۱۳,فارسی,634.97,"جنگ جهانی دوم آواره‌های زیادی را برجا گذاشت و زندگی‌های زیادی را نابود کرد. اثرات این دوران شش‌ساله در سال‌های پس از جنگ بسیار مشهود است و خیلی چیزها بعدازاین دوران هرگز دیگر به شکل اولیه‌اش درنیامد. نویسندگان زیادی دوران پس از جنگ را سوژه‌ی داستان‌هایشان قرار داده‌اند و سعی کرده‌اند اثرات این دوران تاریک را حتی بر متولدین پس از جنگ نشان دهند. رومن گاری نویسنده‌ی کتاب معروف «خداحافظ گاری کوپر» یکی از این نویسنده‌هاست. او در کتاب زندگی در پیش رو، سال‌ها پس از جنگ را به تصویر می‌کشد اما شخصیت‌های داستانش انگار هنوز هم جنگ‌زده‌اند.
درباره کتاب صوتی زندگی در پیش رو اثر رومن گاری
زندگی در پیش رو که در انگلیسی با نام «the life before us» شناخته می‌شود داستان کوتاهی است که اولین بار در سال ۱۹۷۵ منتشر شد. نام نویسنده روی جلد این کتاب امیل آراژ ذکر شده بود. نامی که رومن گاری برای نوشتن بسیاری از رمان‌هایش از آن استفاده کرده است.
زندگی در پیش رو از زبان شخصیت اصلی داستان، پسری به نام محمد که اطرافیان او را مومو صدا می‌کنند روایت می‌شود. این پسر که دورگه‌ای عرب- فرانسوی است در ساختمانی عجیب و بدون آسانسور با خانم رزا زندگی می‌کند. خانم رزا پیرزنی عجیب است که بخشی از سال‌های جوانی‌اش را در آشویتس زندانی بوده است. او از بچه‌های زیادی نگهداری می‌‌کند، بچه‌هایی که یک وجه اشتراک دارند، همه بچه‌های ناخواسته‌ای هستند که مادرانشان فاحشه بوده‌اند. مومو در زمان حرف زدن از خاطراتش ده‌ساله است، خانم رزا مریض شده و توانایی‌اش در حال از دست رفتن است، در این میان اتفاقاتی می‌افتند، رازهایی برملا می‌شوند و زندگی‌هایی تغییر می‌کنند.
رومن گاری با لحن دلپذیر و قلم قدرتمندش کتابی ماندگار به‌جا گذاشته است. کتابی که برنده‌ی جایزه‌ی کنگور هم هست. جالب است بدانید این جایزه فقط یک‌بار به یک نویسنده تعلق می‌گیرد اما گاری یک‌بار با نام امیل آراژ و بار دیگر با نام خودش این جایزه را دریافت کرده است.
کتاب زندگی در پیش رو موردتوجه فیلم‌نامه‌نویس‌های سراسر دنیا هم قرارگرفته و بین سال‌های ۱۹۷۷ تا ۲۰۱۸ آثار مختلفی با اقتباس از آن روی پرده رفته‌اند. مشهورترین اقتباس این کتاب، فیلمی به همین نام است که ادواردو پونتی و سوفیا لورن در آن بازی می‌کنند. دانلود کتاب زندگی در پیش رو بدون سانسور از فیدیبو ممکن است.
درباره رومن گاری، نویسنده کتاب صوتی زندگی در پیش رو
رومن گاری که نام اصلی او رومن کاتسف است در سال ۱۹۱۴ در خانواده‌ای یهودی در شهر ویلنیوس لیتوانی به دنیا آمد. او کودکی‌اش را کنار مادرش گذراند و باهم در شهرهایی مانند مسکو، ورشو و نیس فرانسه زندگی کردند. رومن در پاریس به دانشگاه رفت و حقوق خواند، دوران جوانی این نویسنده با جنگ جهانی دوم همراه بود. او به‌عنوان خلبان جنگی آموزش دید و در دوران جنگ برای ارتش فرانسه جنگید. او پس از جنگ به‌عنوان یک دیپلمات فرانسوی کارهای زیادی را انجام داد.
اولین کتاب رومن گاری تربیت اروپایی نام دارد اما اولین کتابی که او را به شهرت رساند ریشه‌های آسمان نام دارد. این کتاب جایزه‌ی کنگور را برای نویسنده‌اش به ارمغان آورد. «خداحافظ گاری کوپر»، «لیدی ال»، «مردی با کبوتر» و «پرنده‌ها می‌روند در پرو می‌میرند» از دیگر کتاب‌های این نویسنده‌اند. او در سال ۱۹۸۰ و در ۶۶ سالگی بعد از نوشتن نامه‌ای که با جمله‌ی «واقعاً به من خوش گذشت، متشکرم و خداحافظ» تمام‌شده بود خودش را به  ضرب گلوله کشت.
ترجمه فارسی و انتشار کتاب صوتی زندگی در پیش رو در ایران
 معروف‌ترین ترجمه‌ی کتاب زندگی در پیش رو متلق به  لی لی گلستان است. این مترجم متن را از فرانسوی ترجمه کرده و به‌خوبی توانسته حس داستان را منتقل کند. زندگی در پیش رو ترجمه لیلی گلستان چند سالی منتشر نشد اما در حال حاضر نشر ثالث آن را مجدداً منتشر می‌کند. رادیو گوشه نسخه‌ی صوتی این ترجمه را با صدای آزاده صمدی، بازیگر توانای کشورمان منتشر کرده است. خرید کتاب زندگی پیش رو لیلی گلستان با صدای آزاده صمدی در همین صفحه از فیدیبو ممکن است. لیلا عبدالهی هم کتاب زندگی در پیش رو را به فارسی برگردانده و نشر جامی این ترجمه را در بازار کتاب ایران عرضه کرده است.
چرا باید کتاب صوتی زندگی در پیش رو را خواند؟
زندگی در پیش رو یک داستان معمولی نیست. رومن گاری با نگاه خاص و تیزبین خود که در بسیاری از کتاب‌هایش می‌بینیم این داستان را از زبان یک کودک نوشته است. متن داستان ساده و گیراست اما مضامین اجتماعی زیادی از فقر و فحشا تا مهاجرت‌های ناخواسته و آثار جنگ جهانی را در خود بررسی می‌کند. کتاب صوتی زندگی در پیش رو کتابی برای فکر کردن بیشتر به زندگی است.
در بخشی از کتاب صوتی زندگی پیش رو می‌شنویم
اصلاً نمی‌دانم بیش‌تر وقت‌ها رزا خانم به چه چیزهایی فکر می‌کرد. نمی‌دانم فکر کردن به گذشته چه فایده‌ای دارد و با سنی که داشت، خیال آینده هم برایش ممکن نبود. شاید به جوانی‌اش فکر می‌کرد، به وقتی‌که زیبا بود و هنوز از جهت سلامتی نگرانی نداشت. نمی‌دانم پدر و مادرش در آن‌وقت چه می‌کردند؛ اما در لهستان بودند. او همان‌جا گذراندن زندگی‌اش را شروع کرد. بعد در خیابان فورسی پاریس، کوچه‌ی بلوندل، کوچه‌ی سینی و تا اندازه‌ای جاهای دیگر، بعد به مراکش و الجزایر رفته بود. بی تعریف، عربی را خوب صحبت می‌کند. حتی در لژیون خارجی‌ها در سید بل عباس هم بوده: اما وقتی به فرانسه برگشت، اوضاعش وخیم شد. چون خواست که عشق را بشناسد و یارو هم تمام پس انداش را برداشت و او را هم به اتهام یهودی بودن، به پلیس فرانسه لو داد. هر وقت درباره‌ی این چیزها حرف می‌زد، به اینجا که می‌رسید، دیگر نطقش بند می‌آمد. می‌گفت: «آن زمان‌ها دیگر گذشته.» لبخندی می‌زد و لحظه‌ای خوش را می‌گذراند.
وقتی از آلمان برگشت، باز هم چند سالی زندگی‌اش را گذراند؛ اما بعد از پنجاه سال عمر، مرتب چاق شده بود و دیگر اشتهای کسی را برنمی‌انگیخت. می‌دانست برای زن‌هایی که زندگی‌شان را خودشان می‌چرخانند، نگه‌داری بچه کار مشکلی است. چون قانون به دلایل اخلاقی این کار را منع کرده است و او هم به فکرش رسیده بود که یک شبانه‌روزی برای بچه‌هایی که الکی به دنیا می‌آمده‌اند درست کند.
 ","['داستان و رمان', 'داستان و رمان خارجی', 'داستان و رمان فرانسه']",https://newcdn.fidibo.com/images/books/111217_81360_normal.jpg
عقاید یک دلقک,هاینریش بل,سارنگ ملکوتی,آرمان سلطان‌زاده,"۳۶,۰۰۰",آوانامه,۱۳۹۵/۱۰/۱۵,فارسی,527.22,"در قرون‌ وسطی تنها مجانین و افراد متظاهر به دیوانگی می‌توانستند نقد اجتماعی کنند و حرفی خلاف شرع و عرف بزنند؛ زیرا در قالب آدمی مجنون و دیوانه می‌توان جامعه‌ای پرتعصب را به کنکاش کشید و حقیقت را به زبان آورد. «هاینریش بل» با این زاویه دید سنت کهن انتقاد اجتماعی در ادبیات قرون‌وسطا را دست‌مایه‌ی خودش قرار داد و کتاب «عقاید یک دلقک» را به نگارش درآورد. او با ترسیم شخصیتی دلقک نما ناخرسندی‌هایش نسبت به کلیسا و حکومت حاکم بر جامعه‌ی آلمان را نقد کرد و اثری خارق‌العاده در عین سادگی آفرید.  
درباره کتاب صوتی عقاید یک دلقک
کتاب «عقاید یک دلقک» Ansichten Eines Clowns اثر «هاینریش بل» در سال 1963 منتشر شده است. این داستان نمایانگر جامعه‌ی آلمان تحت تأثیر هیتلر و سال‌های بعد از جنگ است که بازتابی از مسائل مذهبی و سیاسی در آن به‌خوبی دیده می‌شود. «هانس شنیر» شخصیت اصلی این کتاب است که با تک‌گویی‌های بلندش در داستان فضاسازی قوی از روحیات و زندگی‌اش در اختیار خواننده قرار می‌دهد. معشوقه‌ی این مرد به دلایل مذهبی او را ترک می‌کند و او را درمانده و تنها می‌گذارد. «هانس شنیر» دچار افسردگی می‌شود و مرض‌های همیشگی‌اش ازجمله مالیخولیا و سردرد به سراغش می‌آیند. او ازنظر روانی بیمار می‌شود و زمانی که خودش را در آینه می‌بیند فکر می‌کند شخص دیگری روبه‌رویش قرار دارد. او خاطراتش را به‌صورت نامنظم و غیرخطی بازگو می‌کند و خواننده را میان گذشته و حال با خود همراه می‌کند.
«هاینریش بل» بابیان لحظات تلخ و ناامیدکننده‌ی زندگی یک جوان در روزگار پس از جنگ جامعه کاتولیک را نقد می‌کند و تعارضات بین کاتولیک‌ها و پروتستان‌ها را نشان می‌دهد. او در این اثر اوضاع‌واحوال اجتماعی جامعه‌ی آلمان را نقد می‌کند و روایتگر زندگی غمگین فردی است که از جامعه طرد می‌شود. «هانس شنیر» به‌صورت کاملاً بیگانه با جامعه‌ی خود درمی‌آید و اوضاع سیاسی، اجتماعی و دینی را نقد می‌کند و علیه آن‌ها اعتراض می‌کند. او از یک زندگی پرمعنا و راستین و فارغ از هرگونه تأثیر خرافات و سنت دفاع می‌کند.
درباره هاینریش بل
«هاینریش بل»Heinrich Böll  نویسنده و آزادی‌خواه در 21 دسامبر 1917 در شهر کلن آلمان به دنیا آمد. او از همان نوجوانی علاقه به نوشتن داشت و مدتی را در کتاب‌فروشی مشغول به کار شد ولی به دلیل حضور در جبهه‌ی جنگ مدتی از فضای نوشتن و کتاب دور شد. او به خدمت سربازی رفت و چندین بار مجروح شد. زندگی‌اش با جنگ جهانی اول و دوم گره خورد و ویرانی و جنایت‌های آلمانی‌ها را از نزدیک لمس کرد. «هاینریش بل» به اصول اخلاقی باور داشت و کاتولیک بود. زمانی که کلیسا کاتولیک از هیتلر و عملکردش دفاع کرد ارتباطش را با کلیسا قطع کرد. او از فضای جنگ خودش را دور کرد و به زادگاهش کلن بازگشت. تحصیل در رشته‌ی ادبیات آلمانی را پیش گرفت و نویسندگی را به‌طور حرفه‌ای آغاز کرد. او مدتی را هم به‌عنوان ریاست انجمن جهانی قلم نیز فعالیت کرد و مدتی هم در اداره‌ی آمار مشغول به کار بود. او در ژوئیه سال 1985 درگذشت و در زادگاهش، شهر کلن به خاک سپرده شد.
«هاینریش بل» اولین اثرش را در دهه‌ی چهل میلادی منتشر کرد و جایزه‌ی گروه 47 که مربوط به انجمن نویسندگان بعد از جنگ جهانی دوم را دریافت کرد. او در دفاع از آزادی داستان‌های متعددی نوشت و تنفرش از فاشیسم را در آن‌ها به‌وضوح نشان داد. او دنیای ادبیات را باتجربه‌ی تلخ و سیاهش از جنگ گره زد و آثار ماندگاری درباره‌ی دوران جنگ و ویرانی‌های پس از آن منتشر کرد. او در سال 1972 به‌عنوان دومین آلمانی، جایزه ادبی نوبل را از آن خود کرد و در این مراسم رمان «سیمای زنی در میان» از او به‌عنوان یکی از برترین آثارش معرفی شد.
«دفترچه خاطرات ایرلندی»، «نان سال‌های جوانی»، «فرشته سکوت کرد» و «بیلیارد در ساعت نه و نیم» برخی از آثار این نویسنده هستند که به فارسی ترجمه شده‌اند که کتاب الکترونیکی همه‌ی این آثار برای خرید و دانلود در سایت و اپلیکیشن فیدیبو موجود است.
در بخشی از کتاب صوتی عقاید یک دلقک می‌شنویم
پولی برای تاکسی نداشتم و برای اولین بار در عمرم به این پول احتیاج داشتم. زانویم متورم شده بود و من لنگان‌لنگان از جلوی میدان راه‌آهن به‌طرف خیابان پست می‌رفتم. این دو دقیقه راه از ایستگاه راه‌آهن تا خانه امان به نظرم تمام‌نشدنی می‌رسید. به جعبه‌ی نصب‌شده‌ی اتوماتیک سیگار تکیه کردم و به خانه‌ای نگاه انداختم که پدربزرگم یک آپارتمان از آن را به من هدیه داده بود. آپارتمان‌هایی جذاب و زیبا با نمای بالکن‌ها مقابلشان کنار هم‌ردیف شده بودند: پنج طبقه با پنج بالکن رنگین متفاوت، و آپارتمان من در طبقه‌ی پنج قرار داشت جایی که رنگ‌ها آجری‌اند.
آیا این هم برنامه‌ای بود که اجرا می‌کردم؟ کلید را درون قفل می‌چرخانم، بدون تعجب به علت آب نشدن کلید در آسانسور را باز می‌کنم و روی دکمه پنج می‌زنم. با صدای خفه به بالا حمل می‌شوم، از پنجره‌ی کوچک آسانسور رد می‌شوم، از طبقات راهروها را می‌نگرم و هم‌زمان از پنجره راهروها نظری به بیرون می‌اندازم: یک مجسمه‌ی یادگاری، میدان کلیسا، نور آفتاب و برش‌های سیاه، سقف بتونی و دوباره کمی دورتر مجسمه‌ی یادبود، میدان، کلیسا، رنگ نور، سه بار. و دفعه‌ی چهارم فقط میدان و کلیسا دیده می‌شوند. کلید آپارتمان را در قفل می‌چرخانم و با شگفتی می‌بینم که در باز می‌شود.
همه جای خانه رنگ آجری دارد؛ درها، چهارچوب‌ها، کمدهای نصب شده و یک زن با ربدوشامبری مسی‌رنگ روی مبل سیاهم می‌توانست با اتاقم خوب جور شود. مسلماً بد هم نبود اگر می‌توانستم چنین زنی داشته باشم، اما من تنها از سردرد و مالیخولیا رنج می‌برم و البته از بی‌تفاوتی و قابلیت بوییدن از پشت تلفن هم رنج می‌برم. بزرگ‌ترین درد من تک‌همسری است و فقط یک زن در زندگی‌ام وجود دارد که می‌توانم با او همان کنم که مردها با زن‌های متعدد می‌کنند.
از زمانی که ماری از من جدا شده مثل تارک‌دنیاها زندگی می‌کنم، ولی من تارک‌دنیا نیستم. با خودم بارها فکر کرده بودم که به شهرم برگردم و با یکی از کشیش‌ها مشورت کنمولی همه‌ی این مردک‌ها به چندهمسری معتقدند. به همین دلیل با سرسختی از ازدواج دفاع می‌کنند. یک آدم شرور از من در تصور داشته‌اند و توصیه‌شان به من چیزی غیر از یک راهنمایی محرمانه به گذار از عشرتکده‌ها نبوده است. آنجا که عشق را می‌توان خرید. پروتستان‌ها هميشه مرا به حیرت می‌اندازند، مثل همین کوسترت که مرا شگفت‌زده کرده است و هنوز می‌توان از هم‌کیشان آن‌ها انتظار شگفتی‌های جدیدتر داشت ولی در مورد کاتولیک‌ها باید بگویم دلیلی برای حیرت کردن ندارم.
ترجمه کتاب عقاید یک دلقک به زبان فارسی
کتاب صوتی «عقاید یک دلقک» اثر «هاینریش بل» را «سارنگ ملکوتی» به فارسی ترجمه کرده و آن را آوا نامه با صدای «آرمان سلطان‌زاده» منتشر کرده است. نسخه‌ی الکترونیک این اثر در این صفحه از فیدیبو برای خرید و دانلود موجود است. «سارنگ ملکوتی» مترجم این اثر سایر آثار این نویسنده را نیز به فارسی ترجمه کرده است. کتاب «عقاید یک دلقک» بیش از هشت ترجمه در ایران دارد و اولین ترجمه‌ی آن متعلق به اواخر دهه‌ی چهل شمسی است. این اثر با ترجمه‌های «شریف لنکرانی»، «مهدی افشار»، «طيبه احمدوند» و «سپاس ریوندی» در سایت و اپلیکیشن فیدیبو برای خرید و دانلود موجود است.","['داستان و رمان', 'داستان و رمان خارجی', 'داستان و رمان آلمان']",https://newcdn.fidibo.com/images/books/86104_42858_normal.jpg
یک عاشقانه آرام,نادر ابراهیمی,,پیام دهکردی,"۳۸,۰۰۰",نوین کتاب,۱۳۹۶/۰۲/۱۵,فارسی,695.19,"«نادر ابراهیمی» می‌نویسد: عاشق، بهانه نمی‌‌گیرد. عاشق، نق نمی‌زند. عاشق، در باب زندگی، سخت نمی‌گیرد. تخم‌مرغ تازه‌ی پخته، عطر ماندگاری دارد. عاشق، به نان خالی و ظرف پر از محبت راضی است.
درباره کتاب صوتی یک عاشقانه آرام
کتاب «یک عاشقانه آرام» نوشته‌ی «نادر ابراهیمی» روایتی لطیف و عاشقانه میان یک زوج است که متن آن مملو از ترکیبات و جملات زیبا است. مرد این داستان گیله‌مردی معلم‌ است که در سفر به منطقه‌ی آذربایجان دل‌بسته‌ی دختری زیبا و دل‌نشین به نام عسل می‌شود. آن‌ها ازنظر اجتماعی و سیاسی تفکرات نزدیک به یکدیگر دارند و عشق‌ و رابطه‌شان موضوع اصلی این داستان است. «نادر ابراهیمی» با قلم توانایش گفتگوهای میان این دو نفر را با دقت و زیبایی شکل داده است که بر دل و روح بسیار می‌نشیند. نثر این اثر در قسمت‌هایی شاعرانه است . از این نظر نسبت به سایر آثار عاشقانه ارجحیت دارد. گیله‌مرد این داستان با حضور عسل در زندگی‌اش جملات ماندگار و بسیار زیبایی بیان می‌کند گویی عشق واقعی در حال به وقوع پیوستن است. او عسل را بارها در این داستان خطاب قرار می‌دهد: «عسل، بگو! چون که ما جز گفتن، هیچ‌چیز نیستیم. عشق، نوعی گفتن است و عالی‌ترین نوع گفتن. جنگ هم گفتن است. ایمان هم گفتن است. نگاه کردن، یک واژه‌ی نرم است... عسل! بگذار سر بر زانویت بگذارم و تو به زمزمه، از نخستین سفر گیله‌مرد کوچکت به ساوالان بگو... مگذار که عشق ، به عادتِ دوست داشتن تبدیل شود!»
کتاب «یک عاشقانه آرام» یکی از آثار پرفروش این نویسنده است که تا امروز بیش از بیست بار تجدید چاپ شده است. نسخه‌ی صوتی «یک عاشقانه آرام» را ناشر صوتی نوین کتاب گویا با صدای «پيام دهكردي» و موسیقی «کریستف رضاعی» منتشر کرده است که در همین صفحه از فیدیبو برای خرید و دانلود موجود است. این نسخه‌ی صوتی شامل 53 بخش است که میانگین آن‌ها حدود ده دقیقه است. نسخه‌ی الکترونیک این اثر هم از سوی انتشارات روزبهان در اختیار سایت و اپلیکیشن فیدیبو است.
درباره نادر ابراهیمی
«نادرابراهیمی» نویسنده و داستان‌نویس برجسته‌ی ایرانی در تاریخ 14 فروردین سال 1315 در تهران به دنیا آمد. خانواده‌ی او از حاکمان کرمان در دوران قاجار بودند که به مشکین‌شهر تبعید شدند. او در نوجوانی به دبیرستان دارالفنون رفت و پس از آن تحصیل در رشته‌ی حقوق را آغاز کرد که آن را ناتمام رها کرد. او تحصیل در رشته‌ی زبان و ادبیات انگلیسی را فرا گرفت که با روحیاتش سازگار بود و به آن علاقه داشت. او در طی این سال‌ها به فعالیت‌های اجتماعی و سیاسی مشغول بود و چندین بار هم به زندان افتاد.
«نادر ابراهیمی» فردی جسور و بلندپرواز بود و زندگی پرماجرایی داشت. او در بانک، چاپخانه، روزنامه، تعمیرگاه مشغول به کار شد و شرح‌حال شیرین و خواندنی از این دورانش را در دو کتاب «ابن مشغله» و «ابوالمشاغل» بازگو کرده است. او یکی از پرکارترین نویسنده‌های ایرانی است که از خودش مقاله، کتاب، داستان و نقد ادبی به‌جا گذاشته است. او اولین اثرش را سال 1342 منتشر کرد و پس از آن به‌طور حرفه‌ای نویسندگی را از سر گرفت. او در حوزه‌ی ادبیات کودک و نوجوان هم بسیار فعال بود و همراه همسرش یک موسسه همگام با مسائل حوزه‌ی کودک و نوجوان تأسیس کرد که هدف اصلی آن، مطالعه مسائل مربوط به کودکان و پژوهش درباره رفتار و خلق‌وخوی آن‌ها بود.
نادر ابراهيمي نویسنده‌ای شاخص و برجسته‌ است که در طی سال‌ها فعالیتش داستان‌های ماندگار و زیبایی به یادگار گذاشته است. «با سرودخوان جنگ در خطه نام و ننگ» یکی از آثار اوست که سال 1366 منتشر شد و روایت سفر به جبهه جنگ ایران و عراق این نویسنده است. او در این اثر با قلمی توانا فضای جنگ را ترسیم کرده است و یک داستان خواندنی به‌جا گذاشته است. «آتش بدون دود» یکی دیگر از آثار معروف «نادر ابراهیمی» است که در هفت جلد منتشر شد. این رمان بلند روایت جریان‌های انقلابی معاصر است که براساس آن در دهه‌ی پنجاه مجموعه تلویزیونی ساخته شد. «سه دیدار با مردی که از فراسوی باور ما می‌آمد» یکی دیگر از آثار این نویسنده است که دیدار این نویسنده با «امام خمینی» را شرح و گزارش می‌دهد. نسخه‌ی الکترونیک این آثار به همراه سایر آثار «نادر ابراهیمی» در سایت و اپلیکیشن فیدیبو برای خرید و دانلود موجود است.
در بخشی از کتاب صوتی یک عاشقانه آرام می‌شنویم
آن صد جلد کتاب که از خانه آورده بودم، تا ساعتی بعد، انبوه شد و انبوه‌تر. در میان آن‌ها، کتاب‌هایی بود کاملاً نو. عطر جلد نو داشتند. پوشش شفافشان به دست می‌چسبید. و کتاب‌هایی که هرگز آن‌ها را ندیده بودم... و نمی‌توانستم رد کنم. نمی‌توانستم. دیگر حتی نمی‌توانستم بگویم: «متشکرم آقا! متشکرم خانم! متشکرم دخترم!» دیگر از این حرف‌ها گذشته بود. آن‌ها مثل یک گروه بزرگ نوازنده، سازهایشان را بی‌صدا کوک می‌کردند. بی‌صدا. آن‌ها، به‌زودی، دسته‌جمعی در تالاری عظیم می‌نواختند: یک عاشقانه‌ی آرام را... شاید خونین اما متین و آرام...
بسیاری از خرده حوادث، شبیه بسیاری از خرده حوادث دیگرند، و کتاب‌ها مملو از همین خرده‌ها. تو که کتاب‌ها را بهاره چین کرده‌ای»، حق است که عاشقانه‌ی آرامت را نیز چنین کنی.
مأموران، عاقبت به خانه‌ی ما می‌آیند. آن‌ها از صاحب‌خانه می‌پرسند که چرا خانه‌اش را به ما اجاره داده است.
صاحب‌خانه، خونسرد و طلبکار می‌گوید: می‌شناسمشان. یعنی مرد را می‌شناسم. پدرش از چای‌کاران شمال است. مال لاهیجان. ما با هم رفاقت و خویشی داریم. خاله‌ی بزرگ من همسر یکی از عموزاده‌های این آقای چای‌کار است. یکی از بچه‌های من هم شاگرد این آقا بوده در انزلی...
عجب می‌داند!
می‌آیند سراغ ما. به من می‌گویند: راه بیفت! شهر را با چهارتا کتاب کهنه به هم‌ریختی گریختی. چند ماه است به دنبالت هستیم.
تو، باز، آن جسارت غریب آذری‌ات را بروز می‌دهی. راه برمن می‌بندی.
نمی‌گذارم ببریدش. من پابه‌ماهم. تنها هستم. یک جو شرف داشته باشید. یک جو غیرت. کتاب کهنه‌ فروخته، نامردی که نفروخته، وطن که نفروخته. نمی‌گذارم...
دستی، تو را پس می‌راند.
دستی تو را به جانبی پرت می‌کند.
من درگیر می‌شوم. فایده‌ای ندارد: در مقابل آن‌ها مثل موش هستم. دیگر هیچ فایده ندارد: اولین فرزندمان را به احترام عشق به وطن و آزادی به خاک می‌سپاریم.
«خداوندا! کینه‌ام را به دشمنان میهنم عمیق ترکن
و زخم روحم را چرکین‌تر.
خداوندا!
خوف از ظالم را در من بمیران
و توان آن عطایم کن که تخت سینه‌ی ناکسان بکویم
بی‌ترس از عواقب خوف انگیزش...
خداوندا! کینه‌ام کینه‌ام کینه‌ام...»
تو می‌گویی: مسئله‌ای نیست. گروهی زود می‌میرند، گروهی دیر و گروهی هرگز نمی‌میرند.
ما تنها عزاداران تاریخ نیستیم. پس، مسئله‌ای نیست. مسئله‌ای نیست...","['داستان و رمان', 'داستان و رمان ایرانی']",https://newcdn.fidibo.com/images/books/67255_73597_normal.jpg
شازده کوچولو با صدای ابوالحسن تهامی‌,آنتوان دو سنت اگزوپری‌,احمد شاملو,ابوالحسن تهامی‌ ، بهاره رهنما ، ژرژ پطروسی,"۱۰,۰۰۰",نگاه,۱۳۹۷/۱۲/۱۲,فارسی,62.16,"درباره‌ی کتاب صوتی شازده کوچولو اثر آنتوان دو سنت اگزوپری
کتاب شازده کوچولو برای نخستین بار در سال 1943 در آمریکا به دو زبان فرانسوی و انگلیسی منتشر شد. کتاب شازده کوچولو را یکی از محبوب‌ترین کتاب‌های تاریخ می‌دانند و تا امروز در سراسر دنیا طرفداران زیادی دارد. کتاب شازده کوچولو یک کتاب جادویی است، این کتاب طوری نوشته شده ایت که خواننده با هر بار خواندن آن درک متفاوتی از این داستان زیبا خواهد داشت. اگر شما جز آن دسته از خوانندگانی هستید که برای مطالعه‌ی مجدد شازده کوچولو زمان کافی ندارید، کافیست به نسخه‌ی صوتی این اثر گوش جان بسپارید و از شنیدن دوباره و دوباره‌ی این اثر لذت ببرید.
اما داستان این کتاب صوتی کمی متفاوت است. در پشت جلد این کتاب آورده شده: «اقتباس ابوالحسن تهامی از نوشته اگزوپری، با نگاهی به ترجمه احمد شاملو است. در این بخش اجرای داستان به صورت روایت و گفت‌وگو با همراهی موسیقی و آواز است. مدت زمان این ورسیون ۹۰ دقیقه است. موسیقی این کار را آقای گرشا رضایی تنظیم کرده است (موسیقی غربی)، حسین مطمئن زاده صدابردار، کار صداآمیزی و جلوه های ویژه ی صوتی را انجام داده اند، خانم مانیا احمدی، در نقش شازده کوچولو صداپیشگی کرده اند، جواد پزشکیان، شخصیت مار را اجرا کرده، افشین زینوری، شخصیت روباه را اجرا کرده و آواز خوانده، ژرژ پطروسی، شخصیت پادشاه را اجرا کرده و آواز خوانده، حامد عزیزی، نقش مرد تاجر پیشه را اجرا کرده و آواز خوانده، اردشیر منظم، نقش مرد چراغبان و دائم الخمر را اجرا کرده و آواز خوانده، خانم بهاره رهنما، به صورت افتخاری در این کار شنیداری حضور داشته و نقش گل را اجرا کرده اند، پیژن علی محمدی، شایان شامبیاتی، نازنین یاری، آرزو روشناس و مریم رادپور از دیگر هنرمندانی هستند که در تولید این اثر همکاری داشته‌اند.»
خلاصه داستان صوتی شازده کوچولو
داستان شازده کوچولو درباره‌ی ملاقات جادویی خلبانی با یک موجود دوست داشتنی است. خلبانی که در این داستان با این موجود دیدار می‌کند، نویسنده‌ی کتاب آنتوان دو سنت اگزوپری است. ملاقات اگزوپری با شازده کوچولو در طی یکی از سفر‌هایش به آفریقا اتفاق افتاد. هواپیمای او در صحرا آفریقا سقوط کرد و هنگامی که او مشغول تعمیر هواپیمایش بود شازده کوچولو را می‌بیند.  داستان لطیف و شاعرانه‌ی شازده کوچولو از جایی آغاز می‌شود که شازده کوچولو که از سیاره‌ی ب 612  آمده است، تصمیم به مسافرت بین سیارات می‌کند.
نکات جالب درباره‌ی کتاب صوتی شازده کوچولو
با وجود اینکه خیلی از منتقدین بر این باور هستند که ملاقات بین اگزوپری و شازده کوچولو واقعا اتفاق افتاده است، اما مدرک و سند معتبری در باب این موضوع وجود ندارد. عده‌ای از منتقدین بر این باور هستند که کتاب شازده کوچولو الهام گرفته شده از یکی از داستان‌های هانس کریستین اندرسون به نام پری دریایی کوچولو است. هانس کریستین اندرسون یکی از مشهورترین نویسندگان ادبیات کودک داستانی با این عنوان دارد. این باور از جایی می‌آید که هنگامی که اگزوپری به دلیل جراحت‌های بعد از سقوط در بیمارستان بستری بود، دوستش آنابلا برای او داستان پری دریایی کوچک را می‌خواند. منتقدین می‌گویند شاید بعد از شنیدن این داستان بوده است که اگزوپری تصمیم به نوشتن شازده کوچولو کرده است.
 نکات بسیار جالبی درباره‌ی این کتاب وجود دارد.
کتاب شازده کوچولو رکورد داره ترجمه به زبان‌های مختلف است. این کتاب تاکنون به بیش از سیصد زبان دنیا ترجمه شده است. این تعداد ترجمه تنها در هنگام ترجمه‌ی کتاب‌های مقدس اتفاق افتاده است.
الهام بخش شخصیت گل برای آنتوان دو سنت اگزوپری، همسرش کانسوئلو بوده است. شغل اصلی اگزوپری خلبانی بوده است و او مجبور بوده مدت‌های طولانی از عشق زندگی‌اش کانسوئلو دور باشد. در داستان هم شازده کوچولو از گل‌اش دور است.
آنتوان دو سنت اگزوپری‌ نقاشی‌های درون کتاب را خودش کشیده است. با وجود اینکه اپزوپری خودش را هرگز یکی نقاش نمی‌دانست اما به دلیل حساسیتی که روی کتاب شازده کوچولو داشت، تمام تصویر سازی‌های کتاب را خودش انجام داد.
در بخشی از کتاب صوتی شازده کوچولو می‌خوانیم
به شازده کوچولو گفتم:
- آره، چه خانه باشد و چه ستاره و چه صحرا، چیزی که مایه زیبایی آنهاست از چشم سرپنهان است!
شازده کوچولو گفت:
خوشحالم که با روباه من هم عقیده ای.
داشت خوابش می برد. او را در بغل گرفتم و باز به راه افتادم. منقلب شده بودم. به نظرم می آمد که گنجینه ظریفی در بغل دارم. حتی به نظرم می آمد که چیزی از آن ظریف تر بر روی زمین نیست. در پرتو مهتاب، به آن پیشانی رنگ پریده، به آن چشم‌های خواب رفته، به آن طره های مو که در باد می لرزید نگاه می کردم و با خود می گفتم: «آنچه من می بینم فقط صورت ظاهر است؛ مهم ترین چیز از چشم پنهان است...»
چون نیم لبخندی بر لب های نیم بازش می گذشت باز با خود گفتم: «آنچه در وجود این شاهزاده کوچولوی خواب رفته شدیداً متآثرم می کند وفاداری او به یک گل است. خیال سرخ گلی است که در وجود او، حتی در حال خواب، مانند شعله چراغ می‌درخشد...»و آن وقت او را باز هم ظریف تر و شکننده تر دیدم. چراغ را باید محافظت کرد: بسا که اندک بادی آن را خاموش کند...‌
درباره‌ی آنتوان دو سنت اگزوپری نویسنده‌ی کتاب صوتی شازده کوچولو
آنتوان دو سنت اگزوپری در بیست و نهمین روز ماه ژوئن سال 1900 در شهر لیون فرانسه به دنیا آمد. او در خانواده‌ای اشرافی به دنیا آمد و تا پیش از جنگ جهانی دوم خلبان اشرافی و مسئول رساندن نامه به آفریقای جنوبی بود. او در دوران تحصیل توانایی شاعری و نویسندگی خود را نشان داد اما هرگز به صورت جدی به دنبال این کار نرفت.
او در دوران جوانی به خدمت ارتش در آمد و خلبان شد و به واسطه‌ی پروازهایش با مردمان زیادی آشنا شد و تجربه‌ی دیدن طبیعت‌های بکری را داشت. او در چهل و چهار سالگی در یکی از ماموریت‌های نیروی هوایی فرانسه دچار سانحه‌ی هوایی شد و شصت سال بعد از مرگش بقایای هواپیمایش در ساحل مدیترانه پیدا شد.
ترجمه‌ی کتاب صوتی شازده کوچولو به فارسی
انتشارات نگاه کتاب صوتی مسافر کوچولو را با ترجمه‌ی احمد شاملو  عرضه کرده و در اختیار علاقه‌مندان قرارداده است. کتاب شازده کوچولو تاکنون به بیش از سیصد زبان دنیا ترجمه شده است و در این حیطه رکورد دار است. در ایران هم مترجمان بزرگی از جمله محمد قاضی، احمد شاملو و ابوالحسن نجفی این کتاب را ترجمه کرده‌اند. اولین ترجمه از شازده کوچولو را زنده‌یاد محمد قاضی به انجام رساند. او گفته است که زمانی که در اداره حقوقی وزارت دارایی مشغول به کار بوده یکی از دوستانش که زبان فرانسه می‌دانسته این کتاب را برای ترجمه به او پیشنهاد داده است. یکی دیگر از ترجمه‌های شیوا و روان از کتاب شازده کوچولو متعلق به احمد شاملو است. این ترجمه هنوز هم برای خوانندگان یکی از شیرین‌ترین و خاطره‌انگیزترین‌هاست. شاملو این کتاب را به زبانی روان و ساده ترجمه کرده به همین دلیل خواندن آن همیشه برای مخاطب لذت‌بخش بوده است.
کتاب صوتی شازده کوچولو در دسته‌ی کتاب‌های فرانسوی قرن بیستم قرار دارد.
کتاب صوتی شازده کوچولو مناسب برای گروه سنی بزرگ‌سال است.
خوانش کتاب صوتی صوتی شازده کوچولو را ابوالحسن تهامی، بهاره رهنما، ژرژ پطروسی به‌عهده داشته‌اند.
کتاب صوتی شازده کوچولو حجم اندکی دارد و برای افرادی که وقت کافی برای خواندن کتاب‌های طولانی را ندارند و قصد دارند کتابی مختصر با موضوع داستان‌های فرانسوی قرن بیستم را بخوانند مفید خواهد بود.
آن‌چه در بالا خواندید بررسی و نقد کتاب صوتی شازده کوچولو اثر آنتوان دو سنت اگزوپری بود.خرید و دانلود این اثر در همین صفحه امکان‌پذیر است. برای مطالعه‌ی دیگر کتاب‌ها در زمینه‌ی داستان‌های فرانسوی قرن بیستم می‌توانید به قسمت دسته‌بندی کتاب‌ها مراجعه و کتاب‌های این موضوع را یکجا مشاهده کنید.","['داستان و رمان', 'داستان و رمان خارجی', 'داستان و رمان فرانسه']",https://newcdn.fidibo.com/images/books/88132_11564_normal.jpg
دروغگویی روی مبل,اروین یالوم,حسین کاظمی‌یزدی,فرهاد اتقیایی ، کامبیز خلیلی ، هوتن شاطری‌پور,"۴۲,۰۰۰",کتاب‌سرای نیک,۱۳۹۸/۱۰/۱۵,فارسی,518.18,"اروین یالوم نویسنده‌ای است که به خوبی در داستان‌های خود مشکلات روانی و ذهنی انسان امروز را به تصویر می‌کشد و به عنوان یک روان‌درمانگر حرفه‌ای برای هر یک از این مسائل راهکارها و پاسخ‌هایی را ارائه می‌دهد. کتاب صوتی دروغ‌گویی روی مبل داستانی جذاب و شنیدنی از سه روان‌درمانگر و روابط آن‌ها با بیمارانشان است. خواننده در لحظه‌لحظه‌ی شنیدن این کتاب می‌تواند شخصیت خود را از پس یکی از افراد داستان پیدا کند و با او همزادپنداری کند. نکته‌ی جالب درباره‌ی این کتاب این است که اگرچه موضوع آن به روابط بیمار و روان‌درمانگر می‌پردازد اما در نهایت شما قادر خواهید بود که راه‌حلی برای درمان ضعف‌های خود بیابید و نحوه‌ی رفتار درست نسبت به مشکلات خود را بیاموزید.
درباره کتاب صوتی دروغگویی روی مبل
کتاب صوتی دروغ‌گویی روی مبل نوشته‌ی اروین یالوم روان‌درمانگر و نویسنده‌ی مشهور است. مطالب این کتاب نیز مانند کتاب‌های دیگر این نویسنده با موضوع روان‌درمانی در قالب داستان بیان ‌شده است. یالوم روان درمانگری است که امروزه همه‌ی جهان او را به واسطه‌ی کتاب‌های مفید و تأثیرگذارش به ویژه دو کتاب «وقتی نیچه گریست» و «روان درمانی اگزیستانسیالیست» می‌شناسند.
دروغ‌گویی روی مبل نیز، کتابی حاصل از علم و ادبیات است. یالوم در این کتاب تمام هنر و علم خود را به کار گرفته است تا خواننده را با دروغ‌هایی که بسیاری از افراد روی مبل مطب روان‌درمانگرها می‌گویند مواجه کند و در عین حال چشم‌اندازی از طرز فکر درمانگرها که در جلسات درمانشان ارائه می‌دهد، بیان کند. یالوم در کتاب حاضر داستانی جذاب را روایت می‌کند که قصه‌ی آن درباره‌ی ارتباط بین سه روان درمانگر با بیمارانشان است.
موضوع اصلی این رمان در مورد روابط بین درمانگر و بیمار است و به خواننده این فرصت را می‌دهد تا نگاهی دو سویه به این موضوعات داشته باشد که یک روان‌درمانگر چطور می‌تواند به بیمار خود کمک کند؟ آیا او این امکان را دارد تا از مرزهای اخلاقی و حرفه‌ای کاری خود جلوتر برود؟ آیا بیمار و درمانگر می‌توانند به یکدیگر اعتماد کنند. مسائلی از این دست و بسیاری از موارد دیگر در این کتاب به شکل داستانی جذاب و خواندنی آمده است.
یالوم برای نوشتن دروغ‌گویی روی مبل، واقعیت و داستان را با هم در آمیخته است. او بسیاری از صحنه‌هایی که در داستان آورده است را یا بر اساس رویدادهای واقعی و یا الهام گرفته از آن‌ها بیان کرده است. از این رو خوانندگان کتاب‌های او به ویژه کتاب حاضر می‌توانند خودشان را در قالب شخصیت‌های معرفی شده و رفتار آن‌ها واکاوی کنند. ممکن است هر یک از ما به جای روان درمانگر یا بیماران این کتاب باشیم و رفتاری انجام دهیم که همان‌قدر غیرقابل‌پیش‌بینی و همان‌قدر نسنجیده باشد. کتاب صوتی دروغ‌گویی روی مبل به ما این فرصت را می‌دهد تا به عمق لایه‌های پنهان شخصیت خود نفوذ کنیم و ناشناخته‌هایی را از خودمان کشف کنیم که شاید پیش‌تر متوجه آن‌ها نبوده‌ایم.
کتاب صوتی دروغ‌گویی روی مبل را انتشارات جیحون با ترجمه‌ی حسین کاظمی یزدی و خوانش فرهاد اتقیایی، کامبیز خلیلی و هوتن شاطری‌پور منتشر کرده است. مدت زمان فایل صوتی کتاب دروغگویی روی مبل 17 ساعت و 48 دقیقه است. این کتاب برای علاقه‌مندان به روانشناسی، خودشناسی و ادبیات داستانی مفید و مناسب خواهد بود.
همچنین برگردان دیگر این کتاب را انتشارات قطره با ترجمه‌ی بهاره نوبهار در 544 صفحه منتشر و در دسترس علاقه‌مندان قرار داده است.
درباره اروین یالوم نویسنده‌ی کتاب صوتی دروغگویی روی مبل
اروین دیوید یالوم نویسنده، روان‌پزشک و روان‌پزشک آمریکایی است. او در دانشگاه استنفورد تدریس می‌کند و بسیاری از مردم در سطح جهان او را به عنوان روان‌درمان‌گر اگزیستانسیالیسم می‌شناسند. او در سال 1960 در رشته‌ی روان‌پزشکی از دانشگاه نیویورک فارغ‌التحصیل شد و سه سال بعد زمانی که در دانشگاه استنفورد مشغول به کار شد روان‌شناسی وجود گرا یا اگزیستانسیال را تعریف و پایه‌گذاری کرد.
یالوم یکی از روان‌درمانگرهای مشهور است که توانسته در حوزه‌ی روانشناسی و فلسفه نگاه تازه و تأثیرگذاری در بین مردم ایجاد کند. او علاوه بر اینکه استادی تمام‌عیار در زمینه‌ی روانشناسی و روان‌کاوی است، نویسنده‌ای خوش قلم است که کتاب‌های داستانی و غیرداستانی مهمی در زمینه‌ی روان‌شناسی تالیف کرده‌ است.
یالوم در آثار خود سبک و رویکرد متفاوتی دارد. او تجربه‌های زیسته‌ی خود را به عنوان یک درمانگر در دل داستان می‌آورد. داستان‌های بالینی او روایتی از بیماران و تجربه‌های شخصی‌اش است. در حقیقت کتاب‌های او آثار علمی هستند که جذابیت داستانی دارند. به همین دلیل اروین یالوم توانسته به عنوان یک پزشک و نویسنده در درمان بسیاری از افراد در سراسر دنیا تاثیر بگذارد.یالوم رنج انسان را در اضطراب‌هایی مثل معنی زندگی، آزادی، انزوا و مرگ می‌داند که باعث ترس‌های وجودی آدم می‌شوند. از همین رو در کتاب‌های او به این موضوعات بیشتر از هر چیز دیگری پرداخته شده است.
معروف‌ترین اثر یالوم، رمان «وقتی نیچه گریست» است. از کتاب‌های مهم منتشر شده از او می‌توان به «روان‌‌درمانی اگزیستانسیال» و «مسئله‌‌ی اسپینوزا»، «روان‌درمانی گروهی» و «هنر درمان» اشاره کرد.
در بخشی از کتاب صوتی دروغگویی روی مبل می‌شنویم
«به نظر می‌رسه از این حرفا گیج شدی. خوب اتفاقی که می‌افته اینه که بیمار از درمانگر رنجیده میشه - به جلسات روان‌درمانی فکر می‌کنه و در میان دو جلسه، توی تخیلاتش با درمانگر صحبت می‌کنه. نهایتا روان‌درمانی بر نشانه‌ها مسلط می‌شه. به عبارت دیگه، نشانه‌ها، بیش از این که از عوامل روان‌رنجوری درونی ناشی بشن، با توجه به ضرورت‌های رابطه‌ی درمانی تغییر می‌کنن.
«نه، مرسی. دیگه قهوه نمی‌خورم، ارنست. ولی تو یه خرده بخور. اشکال نداره صدات بزنم ارنست؟ خوبه. پس ادامه می‌دیم، من روی این پیشرفت سرمایه‌گذاری کردم. هر کاری تونستم انجام دادم تا برای بِل مهم‌تر بشم. هر سؤالی که در مورد زندگی‌م می‌کرد، جواب می‌دادم و جنبه‌های مثبتش رو بهش گوشزد می‌کردم. بهش گفتم که چه زن خوش‌قیافه و باهوشیه. من از کارهایی که اون با خودش می‌کرد متنفر بودم و این مسئله رو مستقیما بهش گفتم. هیچ کدوم از این کارها سخت نبود: همه‌ی کاری که باید انجام می‌دادم این بود که راست بگم.
«کمی پیش ازم پرسیدی که تکنیکم چی بوده. بهترین جواب من این جمله‌ی ساده است: من راست گفتم. کم‌کم نقش پررنگ‌تری توی زندگی تخیلی‌ش ایفا می‌کردم. اون به رؤیاهایی در مورد من و خودش فرو می‌رفت؛ توی اون رؤیاها من و اون با هم تنها بودیم و دست همدیگه رو می‌گرفتیم، من با اون بازی‌های بچگانه می‌کردم و بهش غذا می‌دادم. یه دفعه یه قوطی ژله‌ی آماده و یه قاشق به مطبم آورد و ازم خواست با دست خودم اونو بهش بدم تا بخوره - منم به خاطر خوشحالی اون، این کارو کردم.
«به نظر معصومانه می‌یاد، مگه نه؟ ولی حتی از همون اول، می‌دونستم که یه سایه‌ای داره شکل می‌گیره. بعدشم می‌دونستم، وقتی گفت موقعی که بهش غذا می‌دادم چقدر تحریک شد، می دونستم چه خبره. وقتی می‌گفت که دو سه روز در هفته به قایق‌سواری‌های طولانی مدت میره، فقط به خاطر این که تنها باشه، در آب شناور باشه و از خیالبافی‌هاش در مورد من لذت ببره، باز هم می‌دونستم چه چیزی داره اتفاق می‌افته. می‌دونستم که روشم ریسکیه، ولی ریسکش حساب شده بود. من اجازه دادم انتقال مثبت ایجاد بشه تا بتونم از اون برای جنگیدن با خودویرانگری بِل استفاده کنم.
«و بعد از چند ماه، اون قدر براش مهم شدم که تونستم روی پاتولوژی‌ش کار کنم. اول، روی چیزایی که مربوط به مرگ و زندگی بود تمرکز کردم: ایدز، مشکلاتی که توی بارها درست می‌شد و ماجراهای بزرگراهی. آزمایش ایدز داد، منفی بود، خدا رو شکر. اون دو هفته انتظار برای رسیدن جواب آزمایش ایدز رو یادم نمیره. بذار بهت بگم که اون دو هفته برای منم به اندازه‌ی بل سخت گذشت.
آنچه در بالا خواندید بررسی و نقد کتاب صوتی دروغگویی روی مبل اثر اروین یالوم بود. خرید و دانلود این اثر در همین صفحه امکان‌پذیر است. برای مطالعه‌ی دیگر کتاب‌ها در زمینه‌ی داستان‌های روانشناسی می‌توانید به قسمت دسته‌بندی کتاب‌ها مراجعه و کتاب‌های این موضوع را یکجا مشاهده کنید.","['روانشناسی', 'روانکاوی']",https://newcdn.fidibo.com/images/books/96258_73620_normal.jpg
مردی به نام اوه,فردریک بکمن,حسین تهرانی,آرمان سلطان‌زاده,"۴۳,۰۰۰",آوانامه,۱۳۹۵/۱۰/۱۵,فارسی,701.12,"اینکه همیشه میگویند آدم ها را قضاوت نکن حرف درستی است. قضاوت زودهنگام باعث جدایی و دوری آدم‌ها از هم می‌شود. به‌عنوان مثال اگر شما همسایه یک پیرمرد غرغرو و بداخلاق باشید نباید چنین تصوری داشته باشید که او همیشه این طور است. بلکه دوستی و صمیمیت با اوست که باعث شناخت بیشتر از یکدیگر می‌شود. اوه در کتاب صوتی مردی به نام اوه هم چنین شخصیتی دارد. مردی به ظاهر خشک و جدی اما مهربان و دلنشین.
خلاصه داستان مردی به نام اوه
«مردی به نام اوه داستان روزگار پیرمردی است کم‌حرف، سخت‌کوش و بسیار سنتی که اعتقاد دارد همه‌چیز باید سرجای خودش باشد و فقط احمق‌ها به کامپیوتر اعتماد می‌کنند. او سال‌ها با قوانین سفت و سختش و همسرش که عاشقانه دوستش داشته زیسته و حالا انگار به آخر خط رسیده. تا اینکه یک روز صبح ماشین یک زن باردار ایرانی و شوهر خنگش که قرار است همسایه او شوند کوبیده می‌شود به صندوق پستی‌اش و این آغاز ماجرا است... رمان بکمن روایتی است از برخورد دو جهان، برخوردی که به طنزی مداوم و تاثیرگذار می‌انجامد و باعث می‌شود مفهوم کهن‌سالی و نوگرایی به شکلی دیگر برای مخاطب روایت شد. مردی به نام اوه رمانی است زنده و جاندار که بعید است بتوان از خواندنش صرف‌نظر کرد. یک سرخوشی مدام... به جهان اوه خوش آمدید.»
درباه کتاب صوتی مردی به نام اوه
رمان «مردی به نام اوه» رمانی است که در سال 2012 منتشر شد و سر و صدای زیادی هم کرد. این کتاب اگرچه اولین کتاب نویسنده سوئدی بود اما با فروش بالای خود و ترجمه به 25 زبان دنیا نام بکمن را در سال 2013 به عنوان «موفق‌ترین» نویسنده‌ی سوئدی مطرح کرد. بکمن در این کتاب داستان پیرمردی به نام اوه را روایت می‌کند. مردی که در ظاهر بداخلاق و عبوس است و ما در جریان داستان متوجه می‌شویم که این اخلاق اوه به خاطر شرایط زندگی و تنهایی اوست؛ اما همه داستان بدخلقی‌های این پیرمرد نیست بلکه مهربانی و خوش قلبی او هم در ادامه برای ما به شکل خلاقانه ای به تصویر کشیده می‌شود.
یکی از نکات قابل تامل درباره این رمان این است که نویسنده آن را شخصیت محور خلق کرده و در عین حال این موضوع که اغراق های به جا در مورد مردی که زندگی طبق عادت خود را نمی‌خواهد به‌هیچ‌وجه تغییر دهد مخاطب را کنجکاو به خواندن ادامه داستان می‌کند.
پایان‌بندی این داستان هم بسیار منحصربه‌فرد است و این خود جزو دلایلی است که چرا که پایان بندی درست و غیر قابل پیش بینی یک داستان یکی از مهم‌ترین دلایل موفقیت یک کتاب به حساب می‌آید.
فیلم مردی به نام اوه
با شهرتی که کتاب مردی به نام اوه پیدا کرد این گمان می‌رفت که فیلمی از روی ان ساخته شود. این اتفاق افتاد و در سال 2016 هانس هولم نویسنده و کارگردان موفق سوئدی فیلم مردی به نام اوه را  با هوشیاری هر چه تمام تر  به تصویر کشید. این فیلم به قدری موفق بود که تا مراسم اسکار رفت و به عنوان یکی از فیلم های پرفروش و جذاب سال از نگاه مخاطبان معرفی شد.
ترجمه کتاب مردی به نام اوه
کتاب مردی به نام اوه اولین بار با ترجمه فرناز  تیمورازف به ایرانیان معرفی شد. بعد از آن این اثر بکمن در ایران با چندین ترجمه موجود شد. کتاب حاضر با ترجمه حسین تهرانی است که از سوی انتشارات چشمه منتشرشده است و انتشارات آوانامه با صدای آرمان سلطان زاده آن را در قالب کتاب صوتی منتشر کرده تا علاقه‌مندان به کتاب‌های صوتی بتوانند از شنیدن این قصه زیبا لذت ببرند.
درباره فردریک بکمن
کارل فردریک بکمن از نویسندگان جوان و خوش اقبالی است که توانست با کتاب مردی به نام اوه راه صد ساله را یک شب طی کند. این رمان محبوب نام بکمن را سر زبان‌ها انداخت و دست او را برای نوشتن رمان‌های بعدی‌اش گرم کرد.
بکمن در سال 1981 در استکهلم سوئد متولد شد، او هم مانند بسیاری از نویسندگان مطرح جهانی از کودکی به خواندن و نوشتن علاقه داشت. او سال‌ها در وبلاگ نویسی و بعدها در روزنامه‌ها و نشریات مختلف به عنوان نویسنده فعالیت داشت. بکمن قبل از نوشتن مردی به نام اوه تنها یک وبلاگ نویس پرطرفدار بود. اما طرفدارانش او را به نوشتن داستان و انتشار آن تشویق کردند. کتاب مردی به نام اوه اولین بار به زبان آلمانی ترجمه شد و  تا امروز به 30 زبان ترجمه شده است.
بکمن بعد از معروفیتی که برای کتاب «مردی به نام اوه» پیدا کرد تقریبا هر دو سال یک‌بار با انتشار یک کتاب جدید طرفداران خود را خوشحال کرد. او در کتاب‌های بعدی خود نیز همین روش را با خلاقیت ادامه داد و داستان‌های دلنشینی خلق کرد.
«مادربرگ سلام رساند و گفت متاسف است»، «بریت‌ماری اینجا بود»، «شهر خرس» از دیگر آثار معروف او هستند.
از جمله آثار بکمن که در ایران هم ترجمه و منتشر شده‌اند می‌توان به کتاب‌های «معامله زندگی با زنی خاکستری‌پوش»، «مادربرگ سلام رساند و گفت متاسف است»، «و هر روز راه صبح راه خانه دورتر می‌شود»، «ما در برابر شما»، «و من دوستت دارم» و «معامله زندگی» هستند که نسخه pdf آن‌ها برای خرید و دانلود در سایت فیدبیو قرار گرفته‌اند.
از بکمن کتاب صوتی «تمام چیزهایی که پسر کوچولوی من باید درباره دنیا بداند»، «کتاب صوتی مردی به نام اوه»، «مادربزرگ سلام رساند و گفت متأسف است»، «و من دوستت دارم» و «و هر روز صبح راه خانه دورتر و دورتر می‌شود» برای خرید و دانلود در فیدیبو قرار دارد.
در بخشی از کتاب صوتی مردی به نام اوه می‌شنویم
اُوِه ۵۹ سال سن دارد. ماشینش ساب است. مردی است که از هر کس خوشش نیاید، او را با انگشت اشاره نشان می‌دهد؛ انگار آن آدم دزد است و انگشت اشاره‌ی او چراغ‌قوه‌ی مامور پلیس. او حالا جلوِ پیشخان مغازه‌ای ایستاده که طرف دارانِ ماشین‌های ژاپنی از آن جا کابل‌های سفید می‌خرند. اُوِه مدتی طولانی به فروشنده نگاه می‌کند. بعد یک کارتن سفید سایز متوسط را جلوِ بینی او تکان می‌دهد. 
می‌پرسد « ببینم، این آیپده دیگه، نه؟ » 
فروشنده، مرد جوانی با شاخصِ توده‌ی بدنی تک‌رقمی، نگاه بدبینانه‌ای به او می‌اندازد. آشکارا مشغول مبارزه با خودش است تا خونسردی‌اش را از دست ندهد و جعبه را از دست مرد نگیرد. 
« بله درسته. این یک آیپده. ولی ممنون می شم اگه اون رو در هوا نچرخونید... » 
اُوِه طوری به جعبه نگاه می‌کند انگار نمی‌شود به آن اعتماد کرد. انگار این کارتن یک وسپاسوارِ ورزشی پوش باشد که او را « دوست من » خطاب کرده و دارد سعی می‌کند به او یک ساعت دیواری بیندازد. 
« آهان! اون وقت این یک جور کامپیوتره؟ » 
فروشنده سرش را به علامت تایید تکان می‌دهد. ولی بعد عکس العملش را تصحیح می‌کند و این بار سرش را به علامت منفی تکان می‌دهد. 
« بله... یعنی، خُب، این یک آیپده. بعضی‌ها به اون تبلت می گن، بعضی ها هم سرف پد، بستگی به آدمش داره... » 
اُوِه طوری به فروشنده نگاه می‌کند، انگار او از آخر به اول حرف زده است. 
« آهان! » 
فروشنده سرش را با تردید تکان می‌دهد. 
« بله... » 
اُوِه دوباره کارتن را تکان می‌دهد. 
« حالا چیز خوبیه؟ » 
فروشنده سرش را می‌خاراند. 
« بله؛ یعنی ــ منظورتون به طور دقیق چیه؟ » ","['داستان و رمان', 'داستان و رمان خارجی', 'داستان و رمان آلمان']",https://newcdn.fidibo.com/images/books/84028_14845_normal.jpg
سه شنبه‌ها با موری,میچ البوم,ماندانا قهرمانلو,آرمان سلطان‌زاده,"۳۴,۰۰۰",آوانامه,۱۳۹۷/۰۵/۰۳,فارسی,412.58,"«کتابی با نگارش عالی، سخنی روشن از خرد و فراست که از روی عشق، سادگی در فراسوی پیچیدگی‌های زندگی را ترسیم کرده است.» این جملات را دکتر اسکات پک درباره‌ی کتاب سه‌شنبه‌ها با موری گفته است. کتابی بسیار مهم و تأثیرگذار درباره‌ی معنای زندگی از نویسنده و روزنامه‌نگار آمریکایی «میچ آلبوم». نویسنده‌ی کتاب‌های «اولین تماس تلفنی از بهشت» کتابی نوشته است که امروز، پس از بیش از بیست سال از نخستین انتشار آن هنوز هم یکی از پرفروش‌ترین کتاب‌های دنیاست.
سه‌شنبه‌ها با موری هم نوعی زندگینامه و هم‌ داستانی فلسفی است. داستانی که می‌تواند نگاه خواننده را به دنیا عوض کند. میچ آلبوم در این کتاب زندگی را از نگاه موری شوارتس استاد سابقش به تصویر کشیده است. بیش از چهل میلیون نسخه از کتاب سه‌شنبه‌ها با موری در سراسر جهان منتشرشده است.
‌درباره‌ی کتاب سه‌شنبه‌ها با موری اثر میچ آلبوم
کتاب سه‌شنبه‌ها با موری با عنوان اصلی «Tuesdays with morrie» سال 1997 در آمریکا منتشر شد.
این کتاب داستان جلساتی است که میچ آلبوم با استادش موری شوارتس هر هفته سه‌شنبه در خانه‌ی او داشت. موری شوارتس که از بیماری سختی رنج می‌برد و با مرگ دست‌وپنجه نرم می‌کرد در زندگی میچ آلبوم حکم مراد را داشت و این جلسات آخرین درس‌های او برای شاگردش است. آن زمان میچ آلبوم این کتاب را برای کمک به هزینه‌های درمان استادش منتشر کرد اما سه‌شنبه‌ها با موری چیزی بیش از این‌ها از آب درآمد. نویسنده سال 2007 این کتاب را ویرایش کرد و مجدداً به چاپ رساند. این کتاب نه‌تنها در آمریکا که در سراسر جهان با استقبال کم‌نظیری مواجه شد و به بیش از سی زبان مختلف ترجمه‌شده است.
از روی کتاب سه‌شنبه‌ها با موری چندین و چند اقتباس مختلف انجام‌شده است. اولین بار «میک جکسون» کارگردان انگلیسی سال 1999 از روی این اثر یک فیلم تلویزیونی ساخت. سال2002 نیز نمایش‌نامه‌ای بر این اساس ساخته شد که «آلوین اپستین»و «جان تنی» در آن به ترتیب نقش موری و میچ را بازی کردند. این نمایش‌نامه توانست نظرات زیادی را به خود جلب کند و نقدهای مثبتی دریافت کرد.
مروری بر فصل‌های داستان سه شنبه‌ها با موری
داستان جلسات موری و میچ آلبوم در چندین فصل نوشته‌شده است که در هر فصل داستان یکی از جلسات آمده است. عنوان فصل‌های کتاب سه‌شنبه‌ها با موری به شرح زیر است:
برنامه درس
دانشجو
کلاس درس
حضور
سه‌شنبه اول : درباره دنیا حرف می‌زنیم
سه‌شنبه دوم: درباره تأسف برای خود حرف می‌زنیم
سه‌شنبه سوم: درباره تأسف حرف می‌زنیم
استاد
سه‌شنبه‌ی چهارم (از) درباره‌ی مرگ حرف می‌زنیم
سه‌شنبه‌ی پنجم درباره‌ی خانواده حرف می‌زنیم
سه‌شنبه‌ی ششم درباره‌ی احساسات حرف می‌زنیم
سه‌شنبه‌ی هفتم درباره‌ی ترس از پیر شدن حرف می‌زنیم
سه‌شنبه‌ی هشتم درباره‌ی پول حرف می‌زنیم
سه‌شنبه‌ی نهم درباره‌ی عشق حرف می‌زنیم
سه‌شنبه‌ی دهم درباره‌ی ازدواج حرف می‌زنیم
سه‌شنبه‌ی یازدهم درباره‌ی فرهنگمان حرف می‌زنیم
سه‌شنبه‌ی دوازدهم درباره‌ی بخشودن حرف می‌زنیم
سه‌شنبه‌ی سیزدهم درباره‌ی یک روز عالی حرف می‌زنیم
سه‌شنبه‌ی چهاردهم خداحافظی می‌کنیم
‌درباره‌ی میچ آلبوم نویسنده‌ی کتاب سه‌شنبه‌ها با موری
میچ آلبوم نویسنده، فیلم‌نامه‌نویس، مجری و روزنامه‌نگار آمریکایی متولد 1958 در نیوجرسی است. او در خانواده‌ای آرام و حمایتگر بزرگ شد و موسیقی و کاریکاتور علایق دوران نوجوانی‌اش بود. او موسیقی را به‌طورجدی دنبال کرد و در سال‌های آغاز جوانی‌اش به‌عنوان نوازنده‌ی پیانو و آهنگساز فعالیت می‌کرد.
میچ آلبوم سال 1979 مدرک کارشناسی خود را در رشته‌ی جامعه‌شناسی دریافت کرد و در همان سال‌ها بود که به روزنامه‌نگاری روی آورد. او چند سالی به‌عنوان نویسنده‌ی ورزشی پاره‌وقت در رسانه‌های مختلف فعال بود. او بعدها به دانشگاه بازگشت و مدرک کارشناسی ارشد خود را در رشته‌های مدیریت و روزنامه‌نگاری گرفت. پس‌ازآن او به‌طور حرفه‌ای روزنامه‌نگاری را ادامه داد و  یکی از روزنامه‌نگاران برجسته‌ی ورزشی آمریکا شد. او سال 2010 جایزه‌ی رد اسمیت برای یک‌عمر تلاش در روزنامه‌نگاری ورزشی را دریافت کرد.
اما ورود او به دنیای نویسندگی با نگارش سه‌شنبه‌ها با موری اتفاق افتاد کتابی که ناگهان همه‌ی توجه‌ها را به‌سوی او برگرداند. میچ آلبوم پس‌ازاین کتاب چندین کتاب دیگر نوشت که همگی در فهرست پرفروش‌ترین کتاب‌های نیویورک‌تایمز جا گرفتند.«پنج‌نفری که در بهشت ملاقات می‌کنید»، «نفر دیگری که در بهشت ملاقات می‌کنید»، «یک روز دیگر»، «ارباب زمان» و «اولین تماس تلفنی از بهشت» آثار دیگر اوست که از روی بعضی از آن‌ها اقتباس‌های تلویزیونی هم انجام‌شده است.  
ترجمه‌ی کتاب سه‌شنبه‌ها با موری به فارسی
سه‌شنبه‌ها با موری در ایران نیز مانند سراسر جهان با استقبال بسیار خوبی مواجه شد. این کتاب از زمان انتشار تاکنون چندین و چند بار به فارسی برگردانده شده است و ناشران متفاوتی آن را روانه‌ی بازار کتاب ایران کرده‌اند.
«محمد دانایی» سال78 سه‌شنبه‌ها با موری را برای نشر جیحون ترجمه کرد. مدتی بعد صدیقه ابراهیمی این کتاب را با عنوان «من و استاد عشق» به فارسی برگرداند. همچنین انتشارات البرز ترجمه‌ی  مهدی قراچه‌داغی از «سه‌شنبه‌ها با موری» را چاپ کرده است.
انتشارات قطره کتاب سه‌شنبه‌ها با موری را با ترجمه‌ی ماندانا قهرمانلو عرضه کرده و در اختیار علاقه‌مندان قرار داده است.
چرا باید کتاب سه‌شنبه‌ها با موری را خواند؟
سه‌شنبه‌ها با موری کتابی معناگراست. کتابی که به عمق زندگی پرداخته است. در این کتاب مردی که زندگی را تجربه کرده در انتهای مسیر و درحالی‌که مرگ را پذیرفته است نگاهی متفاوت را ارائه می‌دهد. نگاهی سرشار از اطمینان و آرامش که باعث می‌شود هرکسی به او غبطه بخورد. هرکسی که می‌خواهد از زندگی چیزی بیش ازآنچه روزمرگی‌های جهان امروز به او می‌دهد بیاموزد باید این کتاب را بخواند. کتابی که از مرگ را موشکافی کرده است. چیزی که بیشتر انسان‌ها از حرف زدن درباره‌ی آن گریزانند.
آنچه در بالا خواندید بررسی و نقد کتاب سه‌شنبه‌ها با موری اثر میچ آلبوم با ترجمه‌ی ماندانا قهرمانلو است که انتشار صوتی آن را آوانامه برعهده داشته است. خرید و دانلود کتاب صوتی این اثر در همین صفحه ممکن است.  
خوانش کتاب صوتی سه‌شنبه‌ها با موری را آرمان سلطان خواه  به عهده داشته‌است.
کتاب سه شنبه‌ها با موری در دسته‌ی کتاب‌های داستان فلسفی  قرار دارد.
کتاب سه شنبه‌ها با موری مناسب برای گروه سنی بزرگ‌سال است.
 ","['داستان و رمان', 'داستان و رمان خارجی', 'داستان و رمان آمریکا']",https://newcdn.fidibo.com/images/books/82103_93369_normal.jpg
قلعه حیوانات نوشته جورج اورول‌,جورج اورول‌,امیر امیرشاهی,بیژن گنجعلی ، میرطاهر مظلومی ، میلاد فتوحی,"۲۸,۰۰۰",نوین کتاب,۱۳۹۸/۰۸/۱۹,فارسی,212.24,"کتاب مزرعه حیوانات یکی از پرمخاطب‌ترین کتاب‌های دنیا است. این کتاب نه فقط مناسب اعتراض و کنایه به نظام شوروی بلکه مناسب برای اعتراض به تمامی دولت‌ها است. نمادهای این کتاب هیچگاه قدیمی نمی‌شوند. اگر نگاهی به اطرافتان بیاندازید قطعا معانی این نمادها را دقیقا در کنار خودتان خواهید دید.
کتاب صوتی «قلعه حیوانات»
کتاب قلعه حیوانات Animal Farm توسط نویسنده نام آشنا جورج آورول George Orwell نوشته شده‌است. این کتاب در 17 آگوست سال 1945 به زبان انگلیسی در ایالات متحده آمریکا به چاپ رسیده و منتشر شد. کتاب مزرعه حیوانات جورج اورول نمونه‌ای از هجوهای سیاسی است که بنا به گفته خود اورول «طیف وسیع‌تری» از مسائل سیاسی را بیان می‌کند. از نظر سبک شناسی، این اثر شباهت‌های بسیاری با برخی دیگر از آثار اورول دارد. در این نوع آثار، اورول به طور آشکار به وضعیت نابسامان و آسیب‌زای اروپا پس از جنگ جهانی دوم اشاره می‌کند. سبک و فلسفه نوشتن اورول به طور کلی به دنبال «حقیقت» در نوشتن بود. او متعهد به برقراری ارتباط با روشی ساده بود، با توجه به روشی که احساس می‌کرد معمولا از کلمات در سیاست برای فریب دادن و گیج کردن استفاده می‌شود. به همین دلیل او در مزرعه حیوانات تمام دقت خود را به خرج داد که مطمئن شود، راوی به صورت بی‌طرفانه صحبت می‌کند. در این کتاب تفاوت بسیاری در نحوه گفتگو و تعامل حیوانات دیده می‌شود. حیوانات معمولی عقاید و خواسته‌های خود را به صراحت و روشنی بیان می‌کنند، در حالی که حیوانات شرور مانند ناپلئون، حرف‌های خود را به گونه‌ای پیچیده و موذیانه بیان می‌کنند. این سبک نوشتاری نشان دهنده‌ی نزدیکی اورول به موضوعاتی است که اروپا در آن زمان با آن‌ها روبرو بوده‌است.
جورج اورول اولین نسخه از کتاب قلعه حیوانات را بین نوامبر سال 1943 و فوریه 1944 پس از بدست آوردن تجارب بسیار در طول جنگ داخلی اسپانیا نوشت. او در پیشگفتار کتاب در اوکراین سال 1947 توضیح داد که چگونه فرار از پاکسازی کمونیست‌ها در اسپانیا به او آموخت «تبلیغات تمامیت خواهی یا توتالیتاریسم چگونه به راحتی می‌تواند نظر افراد روشن فکر را در کشورهای دموکراتیک» کنترل کند. آنچه او فساد استالینیسی در آرمان‌های اصلی سوسیالیستی می‌داند، به شدت محکوم می‌شود. قبل از نگارش این کتاب اورول بی‌بی‌سی را ترک کرده بود. او همچنین یک کتابچه که برای مبلغین بود را از وزارت اطلاعات بیرون آورده‌ بود. این کتابچه شامل یکسری دستورالعمل برای رفع ترس ایدئولوژیک از اتحاد جماهیر شوروی بود. به علاوه این کتاب ادعا می‌کرد که ترور سرخ زاییده تخیل نازی‌ها است.
کتاب داستان حیوانات
داستان کتاب قلعه حیوانت از یک سخنرانی توسط میچر پیر در مزرعه آغاز می‌شود. مزرعه مَنر Manor در نزدیکی منطقه ویلینگ‌دان در انگلستان بود. صاحب این مزرعه کشاورزی بی‌توجه، غیر مسئول و الکلی به نام آقای جونز بود. حیوانات این مزرعه سال‌ها با وضعیت این مرد کنار آمده بودند. اما دیگر نمی‌توانستند شرایط نامناسب مزرعه را تحمل کنند. به همین دلیل شورشی علیه آقای جونز به رهبری میچر پیر به راه انداختند. در نهایت آقای جونز مجبور به فرار از مزرعه شد و مدیریت این مزرعه بزرگ به دست خوک‌ها افتاد. خوک‌ها با خود تصور می‌کردند که از دیگر حیوانات فهیم‌تر هستند. آن‌ها از سادگی دیگر حیوانات استفاده کرده، با زبانی پیچیده بر مزرعه حکومت می‌کنند. در ابتدا مزرعه دو مدیر به نام‌های اسنوبال و ناپلئون داشت. اما ناپلئون با بدجنسی، اسنوبال را از مزرعه بیرون کرده و حاکم مطلق آنجا می‌شود. حیوانات در ابتدای این شورش هفت فرمان حیوان‌گرایی را برای خود انتخاب می‌کنند. آن‌ها این هفت فرمان را با حروف بزرگ در یک طرف انبار می‌نویسند. این هفت فرمان عبارتند از:
حیوانات نباید یکدیگر را بکشند.
حیوانات نباید لباس بپوشند.
حیوانات باید سرجای خودشان و بروی زمین بخوابند.
تمامی موجودات دو پا دشمن این مزرعه و دیگر حیوانات هستند.
تمامی موجودات چهارپا و پرندگان جزء دوستان هستند.
حیوانات نباید نوشیندگی‌های الکل‌دار بنوشند.
تمامی حیوانات باهم برابر و برادر هستند.
اما پس از گذشت مدتی قانون آخر به «همه حیوانات با هم برابرند، اما بعضی برابرترند» تغییر می‌کند. ناپلئون با بد ذاتی برای خود و خوک‌ یک دیکتاتوری به راه می‌اندازد. همه‌ی حیوانات باید روزها سخت کار می‌کردنند. اما در نهایت زندگی خوب و امکاناتی نصیبشان نمی‌شد.
شخصیت‌های «قلعه حیوانات»
تمامی شخصیت‌های این داستان نمادین هستند. شخصیت‌های این داستان در چهار گروه انسان‌ها، خوک‌ها، اسب‌ها و دیگر حیوانات حضور دارند. در شخصیت‌های انسان آقای جونز، صاحب اصلی مزرعه مَنر است. او مردی است که مزرعه آباد و بزرگ خود را با بی‌خردی‌اش از بین برد. آقای مَنر تمثیلی از تزار روسیه نیکلاس دوم است، که پس از انقلاب فوریه سال 1917 از سلطنت کناره‌گیری کرد. نیکلاس دوم به همراه خانواده‌اش توسط بلشویک‌ها کشته شد. دیگر شخصیت‌های انسانی این داستان آقای فردریک، آقای پیلکینگتون و آقای وایمپر هستند.
در شخصیت‌های خوک داستان مزرعه، با نمادهای بسیاری روبرو هستید. میچر پیر، رهبر و مشوق شورش بود. او ترکیبی از تمثیل کارل مارکس، یکی از خالقان کمونیسم و ولادیمر لنین رهبر کمونیست انقلاب روسیه و شوروی است. زیرا اوست که اصول انقلاب را ترسیم می‌کند. در این داستان جمجمه‌ او برای ادای احترام در معرض نمایش همه حیوانات قرار می‌گیرد. این حرکت اشاره مستقیمی به بدن مومیایی شده لنین دارد. شخصیا اصلی دیگر خوک‌ها ناپلئون است. ناپلئون یک خوک بزرگ است. او زیاد اهل حرف زدن با کسی نیست. اما در بین دیگر حیوانات شهرت بسیاری دارد. او تمثیلی از جوزف استالین دارد. از دیگر شخصیت‌های خوک می‌توان به اسنووبال، بچه خوک‌ها، پینکیی و ... اشاره کرد.
در گروه اسب‌ها یکی از مهم‌ترین شخصیت‌ها باکسر است. باکسر اسبی سخت‌کوش، مهربان، فداکار، با وفا و ساده لوح است. باکسر تقریبا نماد الکسی استاخانوف روس است. باکسر با ناپلئون موافق بوده و به وفادار است. اما زمانی سگ‌های ناپلئون به او حمله می‌کنند، به راحتی حمله را دفع می‌کند. این قدرت بدنی او ناپلئون را می‌ترساند. در گروه دیگر حیوانات نیز شخصیت‌های مهمی مانند گوسفندان، کلاغ سیاه، بنجامین و ... حضور دارند.
اقتباس‌های سینمایی و نمایشی از کتاب «قلعه حیوانات»
با اقتباس از داستان قلعه حیوانات برای اولین بار در سال 1954 یک انیمیشن ساخته شد. برای دومین بار در سال 1999 یک فیلم سینمایی ساخته شد که در این فیلم سینمایی حیوانات واقعی حضور داشتند. اما این دو نسخه فیلم مقداری در روند و نتیجه داستان تغییرات داشتند. به علاوه در سال 2012 اعلام شد که نسخه سه‌ بعدی فیلم مزرعه حیوانات توسط اندی سرکیس ساخته می‌شود.
با اقتباس از داستان این کتاب در سال 1947 یک نمایش رادیویی از شبکه بی‌بی‌سی پخش شد. بار دیگر در سال 2013 شبکه بی‌بی‌سی یک نمایش رادیویی دیگر از این کتاب را اجرا کرد. تئاتر ملی لندن در سال 1984 میزبان نمایش موزیکال با اقتباس از داستان مزرعه حیوانات بود. نسخه سولو و یا تک‌خوانی این کتاب نیز در سال 1995 بروی صحنه سالن تئاتر ادینبورگ اجرا شد. به علاوه در سال 1398 یک نمایش عروسکی به زبان فارسی از شبکه من وتو Manoto پخش شد.
ترجمه کتاب صوتی «قلعه حیوانات» به زبان فارسی
 رمان قلعه حیوانات در سال 1348 توسط امیر امیرشاهی به زبان فارسی ترجمه شد. این ترجمه اولین ترجمه از این کتاب به زبان فارسی است. تاکنون بسیاری از مترجمان کشورمان مانند آرمان فیروز، حمیدرضا بلوچ، محد هاشمی، شهرزاد لولایی و ... اقدام به ترجمه این کتاب کرده‌اند. کتاب پیش‌رو توسط امیر امیرشاهی ترجمه شده‌است. نسخه صوتی این کتاب در سال 1398 توسط انتشارات نوین کتاب به سمع علاقه‌مندان رسید. کتاب صوتی قلعه حیوانات توسط بسیاری از گویندگان خوب کشورمان مانند میلاد فتوحی و بیژن گنجعلی موجود است. راوی اصلی این کتاب صوتی هنرمند نامی کشورمان میرطاهر مظلومی است.
میرطاهر مظلومی زاده سال 1350 است. او در پایتخت ایران، تهران چشم به جهان گشود. آقای مظلومی فارغ‌اتحصیل رشته تئاتر است. علاقه وی به بازیگری او را به این سمت کشانده‌است. آقای مظلومی فن بازیگری را در کلاس‌های استاد مرحوم سمندریان آموخت. نام این هنرمند برای اولین بار در سال 1367 با یک نمایش تئاتر در تالار مولوی شنیده شد. پس از آن آقای مظلوی سال‌ها در تئاتر مشغول به فعالیت بود. سپس در سال 1378 به طوری رسمی وارد عرصه‌ی بازیگری سینما و تلویزیون شد. اولین حضور او در صدا وسیمای ایران با سریال «قصه‌های فلانی» بود. میرطاهر مظلومی یکی از هنرمندان نامی کشورمان است. او تاکنون در بسیاری از فیلم‌های سینمایی از جمله رستاخیر، متل قو، مصادره و ... حضور داشته‌است. به علاوه او در فیلم‌های تلویزیونی مانند پدر خوانده، روزگار غریب، مدار صفر درجه و ...، فیلم‌های نمایش خانگی مانند هیولا، قهوه تلخ، سال‌های دور از خانه به هنرنمایی پرداخته‌است. حوزه فعالیت این هنرمند فقط به سیما محدود نشده‌است. او صدا پیشه بسیاری از کتاب‌های صوتی مانند ریگ روان، مرد عنکبوتی، فیلشاه و ... بوده‌است. شما می‌توانید کتاب صوتی «قلعه حیوانات» به قلم جورج اورول، ترجمه امیر امیرشاهی و انتشارات کتاب نوین را از همین صفحه در فیدیبو دانلود و تهیه نمایید.
درباره‌ی نویسنده کتاب «قلعه حیوانات»، جورج اورول
جورج اورول George Orwell در 25 ژوئن سال 1903 چشم به جهان گشود. او زاده شهر زیبای راج است. اورول از نسل یک نجب‌زاده ثروتمند و یک روحانی بود. اما هیچگاه دوست نداشت که او را با موقعیت اجتماعی‌اش بسنجند. اورول از کودکی رویای نویسنده شدن را در سر داشت. اما خانواده او به ویژه مادرش علاقه اشتند که او یک شخصیت مذهبی شود. اما بر خلاف خواسته پدر و مادرش به مدرسه مذهبی نرفت. سرانجام پس از اتمام تحصیل از یک مدرسه معمولی، پلیس شد. او سال‌ها به عنوان یک پلیس سلطنتی در استان برمه کار می‌کرد. او سال‌های بسیاری در هند زندگی می‌کرد. به همین دلیل با تمام وجود فقر و مشکلات این کشور را درک کرده‌است. در دوران جوانی او وقوع جنگ در اسپانیا، تاثیرات بسیاری بروی نوشته‌ها و زندگی جورج اورول داشت. مشهورترین کتاب این نویسنده «قلعه حیوانات» است. این کتاب سیاسی از جنگ بسیار تاثیر پذیرفته‌است. از دیگر آثار این نویسنده می‌توان به دختر کشیش، هوای تازه و ... اشاره کرد. جورج اورول در سال 1950 بر اثر بیماری سل درگذشت.
بخشی از کتاب صوتی «قلعه حیوانات»
هرچه زمستان پیش می‌رفت مزاحمت مالی بیشتر می‌شد. هر روز دیر سرکار می‌آمد، به بهانه اینکه خواب مانده است و با آنکه اشتهایش خوب بود از دردهای مرموزی شکوه می‌کرده و به کوچک‌ترین بهانه دست از کار می‌کشید و می‌رفت کنار استخر و به طرز ابلهانه‌ای به تصویرش در آب خیره می‌شد.
 ","['هنر', 'سینما و تاتر', 'نمایشنامه']",https://newcdn.fidibo.com/images/books/94546_63848_normal.jpg
آینه,محمود دولت‌آبادی,,میلاد تمدن,,ماه آوا,۱۳۹۶/۱۲/۰۱,فارسی,14.8,"«کلیدر»، «جای خالی سلوچ»، «ادبار و آینه»، «بنی آدم» و «طریق بسمل شدن» از جمله آثار گران‌بها و ماندگار ادبیات فارسی است که در سده‌ی گذشته به قلم محمود دولت‌آبادی نوشته شده است. «کلیدر» که نمونه‌ی شاهکار از محمود دولت‌آبادی است در چند جلد نگاشته شده‌ و بسیار طولانی است و ممکن است بعضی از افراد برای خواندن آن‌ زمان کافی را نداشته‌ باشند پس خواننده می‌تواند به سراغ آثار کوتاه این نویسنده‌ برود. داستان‌های کوتاه این نویسنده مانند کتاب صوتی آینه کم از ارزش آثار بلند او ندارند و خواننده می‌تواند با مطالعه‌ی آن‌ها از قلم توانای محمود دولت‌آبادی بهره ببرد.
خلاصه داستان آینه از محمود دولت‌آبادی
«مردی که در کوچه می‌رفت هنوز به صرافت نیفتاده بودبه یاد بیاورد که سیزده سالی می‌گذرد که او به چهره خودش در آینه نگاه نکرده است.»
جملات آغازین داستان بیان‌گر ماجرای مردی است که سال‌ها خود را در آینه ندیده است. او حتی زمان آخرین خنده‌اش را هم به یاد نمی‌آورد. یک روز این مرد بی‌نام و نشان از رادیو می‌شنود  که برای تعویض شناسنامه‌ باید به پست مراجعه کند، درحالی که او آخرین باری که از شناسنامه‌اش استفاده کرده است را به یاد نمی‌آورد. او در حافظه‌اش به دنبال ردی از شناسنامه‌اش است که به یاد می‌آورد سال‌ها پیش برای شرکت در انتخابات از آن استفاده کرده است. او به صرافت می‌افتد تا شناسنامه‌اش را پیدا کند و راهی دکان بقالی، لباسشویی و نانوایی می‌شود که گهگاهی برای رفع حاجت به آن‌ها سر می‌زده است.
داستان آینه از کتاب ادبار و آینه
کتاب صوتی آینه یکی از داستانهای کوتاه کتاب «ادبار و آینه» است. این کتاب شامل چهار داستان کوتاه دیگر هم می‌شود که عبارتند از «ادبار»، «مرد»، «بند»، و «ته شب». کتاب «ادبار و آینه» را «انتشارات نگاه» راهی بازار کرده است که نسخه الکترونیک آن نیز برای خرید و دانلود در سایت و اپلیکیشن فیدیبو موجود است.
محمود دولت‌آبادی، نویسنده‌ی حماسی ادبیات فارسی
محمود دولت‌آبادی Mahmoud Dowlatabadi نویسنده‌ی برجسته‌ی ایرانی که او را با رمان «کلیدر» می‌شناسیم در مرداد 1319 به دنیا آمد. او در روستای دولت‌آباد در استان خراسان بزرگ شد و برای تحصیلات دبیرستانی به سبزوار رفت. دولت‌آبادی در نوجوانی مشاغل مختلف را تجربه کرد و به نمایش و تئاتر علاقه‌مند شد. در پی علاقه‌اش به هنر رهسپار تهران شد و در تئاتر پارس شروع به فعالیت کرد. او علاوه بر این‌که نوشتن را شروع کرد، در چند دوره‌ی آموزشی تئاتر در تهران هم شرکت کرد. او پس از تلاش برای حضور در تئاتر موفق شد در نمایش‌هایی براساس آثار «برتولت برشت»، «بهرام بیضایی» و «اکبر رادی» ایفای نقش کند.
محمود دولت‌آبادی همواره در فعالیت‌های اجتماعی و سیاسی شرکت می‌کرد و مضامینی همچون آزادی و رنج مردم را دست‌مایه‌ی آثارش قرار می‌داد. فعالان سیاسی و اجتماعی دهه چهل و پنجاه شمسی طرفدار کتاب‌های او بودند و آثارش را دنبال می‌کردند به همین دلیل نیروهای ساواک او را به زندان انداختند.
محمود دولت‌آبادی به دنبال فعالیت‌های سیاسی و اجتماعی‌‌اش به همراه گروهی از نویسندگان و فعالان سیاسی در سال 1379 به کنفرانس برلین دعوت شد. این همایش که با نام کنفرانس «ایران پس از انتخابات» نیز شاخته شده، به منظور سخنرانی در مورد وضعیت سیاسی ایران و ایجاد ارتباط بین فعالان سیاسی داخل و خارج از ایران برگزار شد.
آثار محمود دولت‌آبادی
محمود دولت‌آبادی در دهه‌ی پنجاه شمسی نگارش «کلیدر» را شروع کرد که 15 سال به طول انجامید. «کلیدر» شاهکارترین اثر این نویسنده‌ی حماسی است که اولین جلد آن نخستین بار در سال 1357 منتشر شد. «کلیدر» داستان یک خانواده‌ی روستایی است که در اطراف سبزوار زندگی می‌کنند. زمان داستان به جریانات سیاسی قبل از انقلاب 57 برمی‌گردد و محمود دولت‌آبادی با قلم توانا و گیرایش طبقات مختلف جامعه ایران را در آن به تصویر می‌کشد. «کلیدر» در ده جلد دومین رمان بلند جهان و طولانی‌ترین رمان فارسی است.
از کتاب‌های دیگر او می‌توان به «سفر»، «عقیل عقیل»، «از خم چمبر»، «دیدارِ بلوچ»، «آن مادیانِ سرخ‌یال» و «روز و شب یوسف» ‌اشاره کرد. pdf همه‌ی این کتاب‌ها در سایت و اپلیکیشن فیدیبو برای خرید و دانلود موجود هست. کتاب‌های محمود دولت‌آبادی علاوه بر این‌که مورد توجه خوانندگان فارسی زبان است، مورد توجه ناشرین خارجی نیز هست. آثار او به زبان‌های انگلیسی، فرانسوی، آلمانی، ایتالیایی، سوئدی، چینی و عربی ترجمه شده است.
محمود دولت‌آبادی علاوه بر فعالیت‌های ادبی‌اش، با خلق فیلم‌نامه‌های معروف در سینما نیز شناخته شده است. از جمله آثار او در سینما به فیلم‌نامه‌ی فیلم «خاک» به کارگردانی «مسعود کیمیایی» می‌توان اشاره کرد. همچنین دولت‌آبادی معتقد است «مسعود کیمیایی» فیلم «گوزن‌ها» را براساس داستان «تنگنا» از او ساخته است. او علاوه بر خلق فیلم‌نامه به عنوان بازیگر نیز در سینما حضور داشته‌است که از آن جمله می‌توان به بازی او در فیلم سینمایی «گاو» اشاره کرد.
جوایز محمود دولت‌آبادی 
محمود دولت‌آبادی جوایز و افتخارات زیادی را در کارنامه‌ی خود ثبت کرده است. او علاوه بر این‌که موفق به دریافت جایزه‌ی ادبی هوشنگ گلشیری برای یک عمر فعالیت شده است در کشورهای دیگر هم نویسنده‌ی نام‌داری است. سال 2013 ترجمه‌ی رمان «کلنل» از او نامزد جایزه بهترین کتاب ترجمه در آمریکا شد، همچنین در همان سال برنده‌ی جایزه‌ی ادبی «یان میخالسکی» سوییس نیز شد. این نویسنده‌ی توانا در سال 2014 هم افتخار دیگری کسب کرد و بالاترین نشان افتخار کشور فرانسه، «نشان شوالیه هنر و ادب» را از آن خود کرد که شهرت او در جامعه بین‌الملل بیشتر شد.
آینه در آثار دولت‌آبادی تا شاملو
کتاب‌های مختلفی با نام آینه منتشر شده‌اند که ممکن است با داستان کوتاه آینه از محمود دولت‌آبادی اشتباه گرفته شوند. «انتشارات نگاه» کتاب «آیدا در آینه‌» نوشته‌ی «احمد شاملو» را منتشر کرده است که تشابه اسمی با کتاب صوتی آینه دارد. این کتاب شامل شعرهای «احمد شاملو» پس از حضور «آیدا» در زندگیش هست که ارتباطی با محتوای داستان کوتاه آینه ندارد. پی دی اف کتاب «آیدا در آینه‌» هم در سایت و اپلیکیشن فیدیبو برای دانلود موجود است. کتاب «روزهای بی‌آینه» نوشته‌ی «گلستان جعفریان» هم از نظر محتوایی ارتباطی با کتاب گویای آینه ندارد و سرگذشت‌ «منیژه لشکری»، همسر «شهید حسین لشکری» است. کتاب «آینه بازی مدور» نوشته‌ی «آنی بیکر» هم تنها تشابه اسمی با کتاب صوتی آینه دارد. «علی موسوی گرمارودی» هم کتابی با عنوان «آغاز روشنایی آیینه، ترکیب‌بند عاشورایی در پانزده بند» نوشته که «انتشارات سوره مهر» آن را منتشر کرده است. این کتاب هم مانند سایر آثار ذکر شده ارتباطی با داستان کوتاه آینه ندارد و شامل نقدها و نظرها درباره‌ی شعرهای شعرا درباره‌ی حماسه عاشورا است.
در بخشی از کتاب صوتی آینه می‌شنویم
حرف الف تمام شده بود که پيرمرد گردن راست کرد، يک سيگار ديگر طلبيد و رفت طرف قفسه‌ي مقابل که با حرف ب شروع مي‌شد، و پرسيد «فرموديد اسم فاميلتان چه بود؟» که مرد جواب داد «من چيزي عرض نکرده بودم.» بايگان پرسيد «چرا؛ به نظرم اسم و اسم فاميلتان را فرموديد؛ درآبــدارخانه!» و مـرد گفت «خير، خير…من چيزي عرض نکردم.» بايگان گفت «چطور ممکن است نفرموده باشيد؟» مردگفت «خير… خير.» بايگان عينک ازچشم برداشت و گفت «خوب، هنوز هم دير نشده. چون حروف زيادي باقي است. حالا بفرماييد؟» مرد گفت «خيلي عجيب است؛ عجيب نيست؟! من وقــت شمارا بيهوده گرفتم. معذرت مي‌خواهم. اصل مطلب را فراموش کردم به شما بگويم. من… من هرچه فکر مي‌کنم اسم خود را به ياد نمي‌آورم؛ مدت مديدي است که آن را نشنيده‌ام. فکر کردم ممکن است، فکر کردم شايد بشود شناسنامه‌اي دست و پاکرد؟» بايگان عينکش را به چشم گذاشت و گفت «البته… البته بايد راهي باشد. اما چه اصراري داريد که حتما”…» و مرد گفت «هيچ… هيچ…همين جور بيخودي… اصلا مي‌شود صرف نظر کرد. راستي چه اهميتي دارد؟» بايگان گفت «هرجور ميلتان است. اما من فراموشي و نسيان را مي‌فهمم. گاهي دچارش شده‌ام. با وجود اين، اگر اصرار داريد که شناسنامه‌اي داشته باشيد راه‌هايي هست.» بي درنگ، مرد پرسيد چه راه‌هايي؟ و بايگان گفت «قدري خرج بر مي‌دارد. اگر مشکلي نباشد راه حلي هست. يعني کسي را مي‌شناسم که دستش در اين کار باز است. مي توانم شما را ببرم پيش او. باز هم نظر شما شرط است. اما بايد زودتر تصميم بگيريد. چون تا هوا تاريک نشده بايد برسيم.» اداره هم داشت تعطيل مي‌شد که آن دو از پياده رو پيچيدند توي کوچه‌اي که به خيابان اصلي مي‌رسيد و آنجا مي‌شد سوار اتوبوس شد و رفت طرف محلي که بايگان پيچ واپيچ‌هايش را مي‌شناخت. آنجا يک دکان دراز بودکه اندکي خم درگرده داشت، چيزي مثل غلاف يک خنجر قديمي. پيرمردي که توي عبايش دم در حجره نشسته بود، بايگان را مي‌شناخت. پس جواب سلام او را داد و گذاشت با مشتري برود ته دکان. بايگان وارد دکان شد و از ميان هزار هزار قلم جنس کهنه و قديمي گذشت و مرد را يکراست برد طرف دربندي که جلوش يک پرده‌ي چرکين آويزان بود.",['کتاب\u200cهای رایگان '],https://newcdn.fidibo.com/images/books/82307_51925_normal.jpg
گربه زیر باران,ارنست همینگوی,زهرا تدین,میلاد تمدن,,ماه آوا,۱۳۹۷/۰۳/۰۱,فارسی,12.1,داستان گربه زیر باران ، داستانی کوتاه از ارنست همینگوی از نویسندگان برجستهٔ معاصر ایالات متحده آمریکا و برندهٔ جایزه نوبل ادبیات است.,,https://newcdn.fidibo.com/images/books/82316_54026_normal.jpg
کیمیاگر,پائولو کوئیلو,حسین نعیمی,احمد گنجی,"۳۴,۰۰۰",آوانامه,۱۳۹۷/۰۵/۰۳,فارسی,424.21,"اگر به دنبال کتاب می‌گردید که روز و شب ذهن شما را درگیر کند و شما را به سمت یک زندگی بهتر سوق دهد شک نداشته باشید که کتاب کیمیاگر اثر پائولو کوئیلو این ویژگی را دارد. سبک نوشتاری این کتاب آنقدر لطیف است که خواننده تمایل به خواندن دوباره‌ی کتاب‌ و همه‌ی سطرهای آن خواهد داشت. کیمیاگر درباره‌ی فلسفه‌ی زندگی است؛ موضوعی که هرروزه برای یافتن پاسخش روزها را صرف می‌کنیم و شب‌ها را بیدار می‌مانیم. ‌
درباره‌ی کتاب کیمیاگر اثر پائولو کوئیلو
کتاب کیمیاگر نوشته‌ی پائولو کوئیلو برای نخستین بار در سال 1988 نوشته شد. این کتاب مشهورترین کتاب پائولو کوئیلو معنوی نویس برزیلی است. کتاب کیمیاگر جز آن دسته از کتاب‌های ماندگار است که با داستانی جذاب و فراموش نشدنی همیشه در فهرست کتاب‌های پرفروش معنوی قرار داشته است.
خلاصه داستان کیمیاگر
کیمیاگر داستان زندگی چوپانی به نام سانتیاگو را روایت می کند که از سن 16 سالگی با گوسفندانش مسیرهای زیادی را گذرانده و سفرهای زیادی را انجام داده است. سانتیاگو در قسمتی از داستان خواب عجیبی می بیند که بارها برایش تکرار می شود. این خواب مسیر زندگی پسرک چوپان را در رویای پیدا کردن گنج، تغییر می دهد و او را رهسپار سفری طولانی برای به دست آوردن گنجی که در محل زندگیش وجود ندارد رهسپار می کند.
در طول سفر اتفاقات هیجان انگیزی می  افتد و سانیتاگو برای رسیدن به هدفی که دارد مجبور می شود با اشخاص زیادی در ارتباط باشد و این موجب می شود تا چوپان داستان با آدم هایی معاشرت کند که رویاهای زیادی دارند و هیچ کدام رویای یکسانی با هم ندارند. یکی از مهم ترین افرادی که هر چه بیشتر سانتیاگو را برای پیدا کردن گنج تشویق می کند زنی کولی است که نقش قابل توجهی را در داستان ایفا می کند.
چوان، برای به دست آوردن گنجی که بارها در خواب دیده است دو سال تمام کلیه قسمت های صحرای اندلس را زیر و رو می کند تا اینکه در انتهای داستان ورق برمی گردد و داستان به گونه ای دیگر تمام می شود.‌
‌درباره‌ی پائولو کوئیلو نویسنده‌ی کتاب پائولو کوئیلو
ترجمه‌ی کتاب کیمیاگر به فارسی
انتشارات آوانامه کتاب پائولو کوئیلو را با ترجمه‌ی حسین نعیمی عرضه کرده و در اختیار علاقه‌مندان قرارداده است. ابداع کتاب‌های صوتی یکی از تاثیرگذارترین اتفاقاتی بود که در قرن اخیر رخ داده است. این روزها که زندگی‌ها به شدت ماشینی شده است کمتر کسی زمان کافی برای مطالعه پیدا می‌کند. کتاب‌های صوتی به دلیل سهولت استفاده‌شان میتوانند اوقات خالی خواننده را پر کنند. به این معنی که شما می‌توانید هنگامی که مشغول کارهای دیگر هستید به کتاب صوتی گوش کنید و از شنیدن آن لذت ببرید. آوانامه یکی از بهترین ناشران و تولیدکنندگان کتاب صوتی در ایران است. آوانامه با انتشار نسخه‌ی صوتی بهترین آثار ادبیات و فلسفه به انتشاراتی معتبر تبدیل شده است.
چرا باید کتاب کیمیاگر را شنید؟
داستان کیمیاگر قبل از آنکه یک رمان جذاب باشد بیشتر شبیه نصیحت هایی است که برای درس گرفتن نوشته شده! سیر کلی ماجرای رمان کیمیاگر مخاطب را به جزیره ای می برد که کمی از خودش دور است اما با آن آشناست. این سیر کلی در یک جمله خلاصه می شود و آن این است که : باید برای آرزویی که همیشه در ذهن داریم بجنگیم!
کتاب کیمیاگر در دسته‌ی کتاب‌های داستان‌های برزیلی قرار دارد.
کتاب کیمیاگر مناسب برای گروه سنی بزرگ‌سال است.
خوانش کتاب صوتی کیمیاگر را احمد گنجی به‌عهده داشته ‌است.
کتاب کیمیاگر جزو کتاب‌های حجیم و بلند با موضوع داستان‌های برزیلی است. این کتاب برای افرادی که وقت بیشتری برای مطالعه دارند و می‌خواهند در زمینه‌ی  داستان‌های برزیلی زمان بیشتری را به مطالعه اختصاص دهند انتخاب مناسبی است.
‌در بخشی از کتاب پائولو کوئیلو می‌شنویم
اسمش سانتیاگو بود.
وقتی روز سرازیر شد و آسمان به تاریکی زد، با گله اش به کلیسای متروک و مخروبه ای رسید که سقف آن سال ها پیش فرو ریخته بود و درخت چنار بزرگ و پرشاخ و برگی از محل نمازخانه آن سر برآورده، رو به آسمان داشت.
تصمیم گرفت شب را آن جا بخوابد. گوسفندها را از درگاهیِ فروریخته، وارد محوطه کلیسا کرد. منطقه را می شناخت و می دانست گرگی در کار نیست ولی... یادش آمد، یک بار، یکی از میش هایش با استفاده از تاریکی فرار کرده بود و او تمام روز بعد را به جست‌ و جوی حیوان گمشده گذرانده بود. بهتر دید، درگاه را با تخته‌ پاره بپوشاند تا مانع فرار آن‌ها در تاریکی شب شود.
بالاپوشش را روی زمین پهن کرد و دراز کشید. کتابی را که تازه از خواندنش فارغ شده بود، زیر سر گذاشت.
فکر کرد بهتر است کتاب های پرحجم تری بخواند تا هم دیرتر تمام شوند و هم بالش های راحت تری برای شب ها باشند. وقتی بیدار شد، آسمان هنوز تاریک بود. نگاهش از پسِ خرابه ها در نیمه راه آسمان، در آن دورها، به ستاره ها می رسید، ستاره هایی که سوسو می زدند. به خود گفت: «کاش بیش تر می خوابیدم.»
چون...
خوابی دیده بود، خوابی ناتمام، همان خواب هفته پیش که یک بار دیگر در سایه روشن ذهنش دویده بود و باز قبل از این که به صحنه های پایانی برسد، بیدار شده بود.
از جایش بلند شد، جرعه ای شراب سر کشید، چوبدستی اش را برداشت و گوسفندهای خواب آلوده اش را بیدار کرد. بسیاری از آن ها را می دید که همزمان با او بیدار شده اند و آماده حرکتند. در این دو سالی که با گله اش دشت ها را زیر پا می گذاشت، متوجه شده بود که نیروی اسرارآمیزی زندگی گوسفندها را به زندگی اش پیوند داده است. نیرویی که زاده نیاز غریزی آنان بود؛ نیروی جستجوی آب و خوراک. نجواکنان به خود گفت: «... آن ها، به من عادت کرده اند... ساعات و حالات مرا خوب می شناسند...»
لحظه ای بعد ادامه داد: «... می تواند برعکس هم باشد. منم که خود را به وقت و حال گله ام عادت داده ام.»
آن‌چه در بالا خواندید بررسی و نقد کتاب کیمیاگر اثر پائولو کوئیلو بود.خرید و دانلود این اثر در همین صفحه امکان‌پذیر است. برای مطالعه‌ی دیگر کتاب‌ها در زمینه‌ی داستان‌های برزیلی می‌توانید به قسمت دسته‌بندی کتاب‌ها مراجعه و کتاب‌های این موضوع را یکجا مشاهده کنید.","['داستان و رمان', 'داستان و رمان خارجی', 'داستان و رمان آمریکای جنوبی']",https://newcdn.fidibo.com/images/books/82084_31899_normal.jpg
گرامافون,شرمین نادری,,بهرام شاه‌محمدلو,,آفرینش کتاب الکترونیک فیروزان (فیدیبو),۱۴۰۰/۰۷/۲۴,فارسی,38.36,گرامافون مجموعه‌ای است از قصه‌های عامیانه‌ی ایران که «شرمین نادری» آن‌ها را جمع‌آوری و بازنویسی کرده و با صدای خاطره‌انگیز «بهرام شاه‌محمدلو» اجرا شده‌اند. قصه‌هایی کوتاه از تمام اقوام و نواحی ایران. ** این قصه‌ها ممکن است برای گروه‌های سنی کودکان مناسب نباشد. «پری جان» قصه‌ی دختری است از قوم کرمانج که کسی در اطرافیان او نیست که زیبایی‌اش را تحسین نکند. دختری که همه‌ی پسران جوانی که او را دیده‌اند، آرزوی وصالش را دارند. اما روزگار همیشه بر وفق مراد نیست و ماجرا وقتی آغاز می‌شود که راهزنی یاغی، دل‌باخته‌ی پری جان می‌شود و تصمیم می‌گیرد به هر نحوی، او را تصاحب کند.,"['داستان و رمان', 'داستان و رمان ایرانی']",https://newcdn.fidibo.com/images/books/121662_88167_normal.jpg
مرگ ایوان ایلیچ,لئو تولستوی,سروش حبیبی,محسن زرآبادی‌پور,"۲۶,۰۰۰",آوانامه,۱۳۹۵/۱۰/۱۵,فارسی,192.29,"مرگ اگرچه مفهومی مشترک میان همه موجودات است اما می‌توان گفت برای هر انسانی مقابله و رویارویی با مرگ متفاوت است. گاهی مرگ انسان را به شکل عجیبی غافلگیر می‌کند و گاهی مثل یک دوست او را همراهی می‌کند تا در نهایت او را به مقصد اصلی‌اش برساند؛ اما لئون تولستوی در داستان مرگ ایوان ایلیچ روایت متفاوتی از مواجه با مرگ دارد. داستانی اگرچه کوتاه ولی به شدت عمیق و تاثیرگذار.
خلاصه داستان مرگ ایوان ایلیچ
ایوان ایلیچ قاضی مشهور و خوش‌نام شهر است که زندگی خوب و موفقی دارد اما او درگیر بیماری سختی می‌شود که برای مقابله با آن روزهای سخت و دشواری را تجربه خواهد کرد. ایوان ایلیچ که خود به عنوان یک قاضی برای مجرمان حکم مرگ صادر می‌کرد حالا از طریق پزشک زمان مرگ خود را می‌فهمد و از رویارویی با آن به هراسی بزرگ می‌رسد و کم‌کم در مواجه با مرگ به تفکری دیگر از زندگی دست پیدا می‌کند.
درباره کتاب صوتی مرگ ایوان ایلیچ
رمان مرگ ایوان ایلیچ یکی دیگر از شاهکارهای لئو تولستوی نویسنده روسی است. کسی که با خلق آثار ماندگاری مثل جنگ و صلح و آناکارنینا در دنیای ادبیات محبوب است. تولستوی در کتاب صوتی مرگ ایوان ایلیچ به زیبایی لحظه‌ی مواجهه‌ی انسان با مرگ را ترسیم می‌کند. این کتاب حجم کمی دارد و در زمان‌ کوتاه‌تری به مخاطب خود این فرصت را می‌دهد تا موشکافی و ریزبینی نویسنده را در یک اثر ببیند.
 کتاب مرگ ایوان ایلیچ شبیه یک سفر است، سفر به سمت مرگ. مسیری که تمام موجودات زنده آن را طی می‌کنند اما شاید خواندن درباره این سفر ما را با تجربه بزرگ‌تر و خاص‌تری آشنا کند. تولستوی معتقد است که ادبیات ابزاری است برای بیان مفاهیم اخلاقی و اجتماعی که بین مردم مرز ایجاد می‌کند و باعث قضاوت‌های بی‌رحمانه می‌شود. از نظر تولستوی ادبیات بستری است برای کم کردن بی‌ملاحظگی‌ها و گسترش مهربانی و خوش‌ذوقی. اگرچه داستان این کتاب درباره مرگ است اما تولستوی تمام قدرت خود را به کار می‌برد تا حال و روز ایوان ایلیچ را به تصویر بکشد.
کتاب صوتی مرگ ایوان ایلیچ با ترجمه سروش حبیبی و خوانش محسن زرآبادی پور از سوی انتشارات آوانامه منتشر شده است. نسخه الکترونیک این کتاب با ترجمه سروش حبیبی و نسخه ترجمه مترجمان دیگر در سایت فیدیبو قابل خرید و دانلود است.
داستان مرگ ایوان ایلیچ؛ روایتی از مرگ
 یکی از نکاتی که باعث شده داستان مرگ ایوان ایلیچ ماندگار و خواندنی باشد توصيف حالات روحي ايليچ، رفتارهاي او از زمان روبه‌رو شدن با بيماري‌ تا لحظه‌ي مرگ است. تولستوی به شکل شگفت‌انگیزی مرحله رسیدن ایلیچ به مرگ را در 5 مرحله تقسيم کرده است. او از لحظه‌ای که شخصیت اصلی داستان متوجه موضوع مرگ می‌شود این پنج مرحله را برای خواننده توصیف می‌کند. مراحلی که با عدم پذیرش و انکار شروع می‌شود و در ادامه با توجیه خود سعی می‌کند تمام این موضوع را به گردن افراد دیگر بیندازد؛ اما رفته رفته وقتی متوجه حقیقت می‌شود خشم و عصبانیت به او هجوم می‌آورند؛ اما او دلیل بیماری‌اش را در دیگران جست‌وجو می‌کند و مدام تصور می‌کند که این دیگران هستند که باعث مشکل او شده‌اند؛ اما رفته رفته با فروکش شدن خشم او تصمیم می‌گیرد تا با صلح و سازش مشکل خود را حل کند. شخصیت اصلی داستان تلاش می‌کند با خدای خو معامله کند و این مشکل را حل کند؛ اما زندگی کوتاه‌تر است. جزئیاتی که نویسنده در این بخش‌ها به کار می‌برد به قدری دقیق و موشکافانه است که خواننده هر لحظه خود را می‌تواند جای شخصیت اصلی بگذارد؛ اما در نهایت می‌بینیم که راه گریزی از مرگ نیست.
درباره لئو تولستوي
لئو تولستوی یکی از نویسندگان بزرگ روسی است که از نظر بسیاری از بزگان عرصه ادبیات با «هومر»، «دانته»، «شکسپیر» و «گوته» هم‌تراز بوده است. او در سال ۱۸۲۸ در جنوب مسکو و در خانواده‌ای ثروتمند به دنیا آمد. تولستوی در زمان کودکی پدر و مادرش را از دست داد و از آن پس سرپرستی‌اش به نزدیکان او سپرده شد.
تولستوی زمانی که نوجوان بود به مدرسه کازان رفت و از سال 1844 در دانشگاه کازان در رشته زبان‌های شرقی تحصیل کرد؛ اما بعدها رشته خود را تغییر داد و حقوق خواند؛ اما تولستوی با همه توانایی‌ها و استعدادی که در عرصه نویسندگی داشت. بدون کسب مدرک دانشگاه را رها کرد و به ارتش ملحق شد؛ اما در همین زمان هم او درست از نوشتن برنداشت و این کار را به شکل جدی دنبال کرد. او در سال 1851 با انتشار اولین داستانش که «کودکی» نام داشت و بعدازآن داستان‌های «نوجوانی» و «جوانی» خود را به‌عنوان نویسنده‌ای موفق به همگان نشان داد. این داستان‌ها که می‌توان گفت تولستوی آن‌ها را با استناد و تجربیات خود از دوران جنگ و حضور در جبهه‌ها نوشت نمونه‌های موفق و خوبی بودند.
تولستوي زمانی که در ارتش بود هم نویسندگی را به صورت حرفه‌ای دنبال كرد. او در جبهه‌های جنگ حضور داشت و مواجهه‌ی او با چیزهایی که در جنگ می‌دید، باعث می‌شد تا او بتواند موضوعات نابی را از این صحنه‌ها شکار کند. در همین زمان «حکایت‌های سواستوپل» را به رشته تحریر درآورد.
اما ارتش هم نتوانست تولستوی را از تجربه کردن و کشف کردن راضی کد. به همین دلیل ارتش را هم کنار گذاشت و به اروپا رفت. او در این زمان با نویسندگان بزرگ و مطرح آن دوره مثل «چارلز دیکنز»، «ایوان تورگنیف»، «فردریش فروبل» و «آدلف دیستروگ» ملاقات داشت و توانست در حوزه تدریس نوجوانان اطلاعات زیادی کسی کند.
یکی از نکاتی که درباره تولستوی زیاد نقل می‌شود ماجرای ازدواج اوست. او در سال 1862 با زنی به نام سوفیا ازدواج کرد. حاصل این ازدواج 13 فرزند بود. در حقیقت تولستوی زندگی پر فراز و نشیبی داشت و توانست در همین دوران دو شاهکار بزرگ خود یعنی «جنگ و صلح» و «آنا کارنینا» را بنویسد. انتشار اين دو رمان شهرت او را به سطح جهانی رساند و بعد از این مدت بود که با همه سختی‌ها و ناملایمت‌ها او به نوشتن ادامه داد. درنهايت تولستوی بعد از سال‌ها نوشتن، در سال ۱۹۱۰ میلادی از دنیا رفت.","['داستان و رمان', 'داستان و رمان خارجی', 'داستان و رمان روسیه']",https://newcdn.fidibo.com/images/books/84501_22375_normal.jpg
هری پاتر و حفره اسرار آمیز,جی.کی رولینگ,ویدا اسلامیه,آرمان سلطان‌زاده,"۵۰,۰۰۰",آوانامه,۱۳۹۹/۰۵/۲۰,فارسی,666.4,* دنیای مخفی جادو یکی از ژانرهای پرمخاطب که گروه‌های سنی متفاوت را به خود جذب کرده ژانر فانتزی و تخیلی است که کتاب‌ «هری پاتر» را می‌توان یکی از معروف‌ترین آن‌ها برشمرد. این اثر نام مجموعه‌ای از رمان‌هایی به سبک خیال‌پردازانه به قلم ج. کی. رولینگ است. این مجموعه به شرح ماجراهای یک جادوگر نوجوان به نام هری پاتر به همراه بهترین دوستانش، رون ویزلی و هرمیون گرنجر، در مدرسه‌ی علوم و فنون جادوگری هاگوارتز می‌پردازد که در تلاش است بر جادوگر سیاه غلبه کند. هری پاتر در واقع یک مجموعه با چندین ژانر، ازجمله فانتزی و گذر عمر است که دارای معانی فرهنگی بسیاری می‌باشد. به عبارتی نویسنده این اثر پر مخاطب با نثری روان و ملموس در پی به تصویر کشیدن مفاهیم خیر و شر و ارزش‌هایی چون شجاعت، عشق و وفاداری است. رولینگ در این مورد می‌گوید: «موضوع اصلی داستان مرگ است، همچنین بسیاری از موضوعات دیگر در این سری، مانند عشق و تعصب وجود دارد.» * نکات خواندنی - ناشران اصلی و اولیه، کتاب‌سرای بلومزبری در انگلستان و انتشارات اسکولاستیک در ایالات متحده بودند. - در اکتبر ۲۰۱۱، این مجموعه در فرمت‌های مختلف کتاب از طریق «پاترمور» منتشر شد. - هری پاتر بالاترین مجموعه فیلم پرفروش در تمام دوران شناخته شد. - سود تجاری هری پاتر بیش از ۱۵ میلیارد دلار است. - این مجموعه‌ی داستانی به ۷۰ زبان و به‌طور تقریبی در ۴۵۰ میلیون نسخه منتشر شده‌است. - کتاب‌های هری پاتر از پرفروش‌ترین کتاب‌های تاریخ بشر بوده‌اند. * هری و حفره اسرارآمیز هری دومین سال متوالی خود را در هاگوارتز می‌گذارند، او تعطیلات سال اول خود را به خانه دورسلی‌ها بازگشت و برای سال دوم دعوت‌نامه خود را در حالی که جن خانگی‌ای به‌نام «دابی» مانع از رفتن او به هاگوارتز می‌شد دریافت کرد. هری با تلاش فراوان خود را به هاگوارتز رساند و طی چند روز متوجه مکانی قدیمی در مدرسه شد که از آن به‌عنوان «حفره اسرارآمیز» یاد می‌شد و در آن موجودی ترسناک و کشنده زندگی می‌کرد... * جی. کی. رولینگ خالق پرفروش‌ترین کتاب تاریخ بشر جی. کی. رولینگ در سال ۱۹۶۵ در انگلستان به دنیا آمد. دوران کودکی خوبی را پشت سرگذاشت. بعد از اینکه در رشته ادبیات فرانسه از دانشگاه فارغ‌التحصیل شد در سازمان عفو بین‌الملل به‌عنوان مترجم و منشی مشغول به کار شد. دو سال بعد با یک روزنامه‌نگار پرتغالی آشنا شد. نام او «ژورگه آرانتس» بود. جوآن با آرزو و امید دل به این مرد داد اما زندگی آن‌ها دوام چندانی نداشت و رولینگ با دخترش به ادینبرو اسکاتلند مهاجرت کرد. سلامت روحی و روانی‌اش دچار اختلال شد و بارها دست به خودکشی زد. در همان سال‌ها که با فقر و مشکلات روحی و روانی دست به گریبان بود شروع به نگارش کتاب هری‌پاتر کرد و در حال حاضر وی یکی از ثروتمندترین زنان دنیا است.,"['داستان و رمان', 'داستان و رمان خارجی', 'داستان و رمان آمریکا']",https://newcdn.fidibo.com/images/books/101031_53035_normal.jpg
خانه‌ی لهستانی‌‌ها نوشته مرجان شیر محمدی,مرجان شیرمحمدی,,مرجان شیرمحمدی,"۲۷,۰۰۰",رادیو گوشه,۱۳۹۸/۰۶/۲۳,فارسی,632.8,"«همه مستاجرهایی خانه‌ای که ما توش زندگی می‌کردیم ...» این جمله‌ای است که روی جلد کتاب خانه لهستانی‌ها نوشته است. خانه لهستانی‌ها نوشته مرجان شیرمحمدی است که با روایتی جالب ما را به حال و هوای خانه‌ای پر از رمز و راز می‌برد.
خلاصه داستان کتاب صوتی خانه‌ی لهستانی‌ها
داستان خانه لهستانی‌ها درباره خانه‌ای در جنوب شهر تهران است. خانه پر رمز و راز که در گذشته ساکنان آن لهستانی‌های جنگ زده بودند که به آنجا پناه می‌آوردند. اما حالا ساکنان آن خانواده‌های ایرانی هستند با قصه‌های متفاوت و عجیب خودشان. در این داستان می‌بینیم که  دو شخصیت به نام‌های سهراب و خاله پری برای تحقق اهداف خود نقشه‌هایی می‌کشند که در سرنوشت شخصیت‌ها تاثیرگذار است.
درباره کتاب صوتی خانه لهستانی‌ها
خانه لهستانی‌ها رمانی است از مرجان شیرمحمدی نویسنده ایرانی که در سال 1395 از سوی انتشارات چشمه راهی بازار نشر شد. این داستان روایت خانه‌ای است و قصه آدم‌هایش. نویسنده از همان ابتدا داستان خود را راحت و سریع شروع می‌کند.
راوی این داستان پسر ده ساله‌ای به نام «سهراب»  است که حالا چهارده سال دارد و اتفاقات و خاطرات گذشته را تعریف می‌کند. یکی از نکات تاثیرگذاردر این داستان زمان آن است که در دوره‌ی دوم پهلوی اتفاق می‌افتد. به همین دلیل از جهاتی هم می‌توان این کتاب را یادآور خاطرات گذشته قلمداد کرد.
 ساختاری که مرجان شیر محمدی برای روایت این اثر انتخاب کرده بسیار دقیق است و شخصیت‌پردازی‌ها و فضاسازی کتاب به خوبی اتفاق افتاده است. خانه لهستانی‌ها پر است از آدم‌های معمولی که در عین حال، عجیب و غریب هستند.
در خانه‌ی لهستانی‌ها  نقطه پررنگ و مشترک بین آدم‌ها فقر و نداری آن‌هاست. این افراد به دلیل فقزر کنار هم قرار گرفته‌اند و در بحران و شرایط سخت حال یکدیگر را به خوبی درک می‌کنند. نویسنده علاوه بر مسائل اجتماعی، مسائل فرهنگی را هم در این داستان به چالش کشیده است. در واقع همدلی و همراهی این آدم‌ها با یکدیگر نقطه عطف داستان خانه لهستانی‌هاست. اختلاف طبقاتی، مردسالاری، تعصب و خرافات از دیگر درونمایه‌های این اثر است. کتاب صوتی خانه لهستانی با همکاری مرجان شیرمحمدی و رادیو گوشه منتشر شده است. صدای خود نویسنده به عنوان راوی کتاب صوتی این اثر برای بسیاری از مخاطبان شیرین و دوست‌داشتنی خواهد بود.
درباره مرجان شیرمحمدی نویسنده رمان خانه لهستانی‌ها
‌مرجان شیرمحمدی بازیگر، نقاش و نویسنده متولد سال 1352 است. مرجان شیر محمدی از سال 1365 تا 1371 زیر نظر آیدین آغداشلو نقاشی یاد گرفت و از سال 1374 وارد کارگاه بازیگری شد و بعد ازآن زیر نظر استاد سمندریان وارد دنیای حرفه‌ای بازیگری شد. او تاکنون در فیلم‌های «صحنه‌ی جرم، ورود ممنوع»، «ملاقات با طوطی» و «خانه به خانه» بازی کرده است. شیرمحمدی همسر بهروز افخمی کارگردان سینما است.
خانم شیرمحمدی در نوشتن داستان قلم روان و دلنشینی دارد. او چندین داستان کوتاه و فیلمنامه نوشته است و در سال‌های اخیر با نوشتن چند رمان خود توانسته شهرت و محبوبیت بالایی به دست آورد. یکی از مهم‌ترین آثار او که از آن فیلمی هم به همین نام ساخته شده، «آذر، شهدخت، پرویز و دیگران» است. پس از این کتاب به‌نظر می‌رسد خانه‌ی لهستانی‌ها حتی محبوبیت و موفقیت بیشتری هم داشته باشد.
در بخشی از کتاب صوتی خانه لهستانی میشنویم
همه ی مستأجرهای خانه‌ای که ما توش زندگی می‌کردیم مثل ماندار بودند، ولی دست کم بیشترشان یک مرد داشتند. توی آن خانه، مادر من بود که شوهر نداشت و خاله پری، مادام و نصيبه خانم و بانو هم که پیر بودند. بقیه‌ی زن‌ها شوهر داشتند، یعنی بهجت خانم، ثروت خانم که برعکس اسمش فقیر بود و مریم خانم، مادر مسعود و محمد که ما به ش می‌گفتیم ممل و عزت خانم که برعکس اسمش عزتی نداشت و مدام از شوهرش کتک می‌خورد و همدم خانم. همدم خانم هم از شوهرش کتک می‌خورد. قاسم آقا شوهر همدم خانم توی یک سلمانی کار می‌کرد و بعضی جمعه‌ها اگر هوا خوب بود، توی حیاط، موهای مردهای خانه و ما بچه‌ها را کوتاه می‌کرد. مرد بدی نبود، ولی دست بزن داشت. قاسم آقا پدر فریدون بود. فریدون بهترین رفیقم بود و بیخ دیواری‌اش حرف نداشت. ما دور از چشم مادرم بیخ دیواری بازی می‌کردیم. مادرم از بیخ دیواری بدش می‌آمد و می‌گفت بازی لات هاست. مادرم از لات‌ها خوشش نمی‌آمد، برعکس خاله پری که توی زندگی‌اش عاشق یک لات شده بود. لات خاله پری بالاتی که ما می‌شناختیم، فرق داشت. لات خاله پری آن لاتی که ما توی کوچه و خیابان می‌دیدیم نبود، یا دست کم خودش این طور خیال می‌کرد. فریدون دوتا خواهر هم داشت: فریده و فرشته. فریده چهار سال و فرشته سه سال از من بزرگ‌تر بود. من گاهی می‌رفتم اتاق فریدون این‌ها. فریدون که ما به ش می‌گفتیم فری، بهترین دوستم بود. مسعود و ممل هم بودند، ولی با فریدون بیشتر وقت می‌گذراندم. خاله پری با هیچ کدام از زن‌های همسایه، جز مادام، گرم نمی‌گرفت، می‌گفت این زن‌ها همه‌شان یک‌چیزی‌شان می‌شود وزن‌ها هم می‌گفتند خاله پری یک‌چیزی اش می‌شود. میانه‌ی خاله پری فقط با مادام خوب بود. مادام پیرزن لهستانی‌ای بود که همه دوستش داشتند. حتا بهجت خانم که از همه ایراد می‌گرفت و دعوایی بود، مادام را دوست داشت. بهجت خانم از آن آدم‌هایی بود که از دعوا خوشش می‌آمد، با این کار تفریح می‌کرد. بانو همیشه می‌گفت از دو چیز باید ترسید: یکی دیوار شکسته، یکی زن سلیطه، چون هر دو ممکن است سرت خراب بشوند. مادام با فال قهوه گرفتن خرج زندگی‌اش را در می‌آورد. فک و فامیلی هم در آمریکا داشت که گاهی برایش پول می‌فرستاد.","['داستان و رمان', 'داستان و رمان ایرانی']",https://newcdn.fidibo.com/images/books/93409_53771_normal.jpg
هری پاتر و شاهزاده دو رگه,جی.کی رولینگ,ویدا اسلامیه,آرمان سلطان‌زاده,"۱۲۰,۰۰۰",آوانامه,۱۴۰۰/۱۰/۰۱,فارسی,2071.71,"دنیای جادوگری همیشه دنیایی جذاب و خواندنی بوده است. تفسیر کردن این فضا و روایت آن هم بسیار جذاب است. اگر این کار را ماهرانه انجام دهید، طرف‌داران زیادی پیدا خواهید کرد.
هفت‌گانه‌ی هری پاتر همان دنیایی است که ساختار داستان‌های علمی تخیلی و دنیای جادوگری را دگرگون کرد. همان پسر عینکی که خودش را متعلق به دنیای دیگری می‌دانست و بالاخره آن دنیا را پیدا کرد. در هر کتاب یک داستان آغاز می‌شود، اوج می‌گیرد و هری پاتر و دوستانش در معرض تمامی مشکلات قرار می‌گیرند اما در انتهای هر کتاب، یک داستان تمام می‌شود. با این شرایط اما پیوستگی عجیبی در سری کتاب‌های هری پاتر وجود دارد که شما نمی‌توانید از قسمت چندم مطالعه‌ی آن را آغاز کرد. به همین دلیل باید خواندن این کتاب را از قسمت اول شروع کنید.
هری پاتر و شاهزاده‌ی دورگه، کتاب ششم از هفت کتاب بی‌مانند
از کتاب اول تا پنجم سوالاتی مطرح شد که در قسمت ششم جواب آن‌ها را می‌توانید پیدا کنید. در این قسمت هری پاتر با پرفسور اسنیپ کلاس معجون سازی دارد. اسنیپ پرفسوری است که به بداخلاقی و جدیت معروف است. در همین راستا هری پاتر یک دفتر دسته دوم پیدا می‌کند که روی آن نوشته شده است، «شاهزاده‌ی دورگه» در این دفتر، پر از رمز و رازهای کلاس معجون سازی است که هری با استفاده از آن‌ها، با موفقیت توانست این کتاب را پشت سر بگذارد. اما شاهزاده‌ی دورگه! این موضوعی است که جریان کتاب را جلو می‌برد. هری پاتر با پرفسور دامبلدور به صورت خصوصی صحبت می‌کند و با فردی به نام تام ریدل آشنا می‌شود. تام که دانش آموز ممتاز مدرسه بوده اما مسیر اشتباه را در پیش می‌گیرد. درخلال همین آشنایی، هری متوجه می‌شود که ولدمورت – قاتل پدر و مادر هری پاتر – هفت جان پیچ دارد که هری در طول این پنج سال، دو عدد از آن‌ها را از بین برده است. هری به همراه دامبلدور از هاگواتز بیرون می‌روند تا یکی دیگر از جان پیج‌ها را پیدا کنند تا اینکه علامت شوم جادوی سیاه را می‌بینند و به مدرسه باز می‌گردند و ماجرا آغاز می‌شود. در اینجاست که شاهزاده‌ی دورگه پیدا می‌شود و هری هم با تام ریدل روبه‌رو می‌شود. این کتاب نیز مانند سایر کتاب‌های هری پاتر جوایز بسیاری دریافت کرد.
برخی از جوایز کتاب هری پاتر و شاهزاده‌ی دورگه
از سری جوایز این کتاب می‌توان به: Brom stoke، Anthony، Mythopoeic Fantasy، Golden archer و ... اشاره کرد.
هری پاتر و برادران وارنر
در سال ۱۹۹۹، برادران وارنر برای ساخت فیلم از روی کتاب هری پاتر، این مجموعه را به مبلغی بیشتر از یک میلیون یورو خرید و اقدام به ساخت آن‌ها کرد. در سال ۲۰۱۲ سری از فیلم‌های هری پاتر به یکی از پرفروش‌ترین فیلم‌های تاریخ سینما تبدیل شدند.
جی کی رولینگ را بیشتر بشناسیم
داستان زندگی جی کی رولینگ نویسنده‌ی پرآوازه‌ی بریتانیایی را می‌دانیم. کسی که اوضاع مالی مناسب نداشت و هیچ یک از انتشارات جز بلومزبری حاضر به چاپ کتاب هری پاتر و سنگ جادو نشد.
جوآن رولینگ متولد ۳۱ ژوئیة سال ۱۹۶۵ است. وی در دانشگاه زبان و ادبیات فرانسه خواند و ریاست بنگاه خیریه‌ی جینجر برد را به عهده دارد. در این خیریه تمرکز بر کمک به مادران مجرد و فرزندانشان است. وی یک بنگاه خیریه دیگر به نام لوموس دارد که در آن به کودکان آسیب‌پذیر کمک می‌کند. طبق آمار منتشر شده، این بنگاه خیریه تا سال ۲۰۱۶ توانسته است نزدیک به سی و پنج هزار کودک را تحت پوشش خود قرار دهد که اکثریت این کودکان در کشورهای شرق اروپا و آفریقا زندگی می‌کنند. رولینگ ده‌ها جایزه‌ی ادبی برای کتاب‌هایش به دست آورده است که در ادامه به تعدادی از آن‌ها اشاره خواهیم کرد: جایزه‌ی ادبی نسل اسمارتیس بوک، جایزه کتاب کودک سال بریتانیا، جایزه کاسکا بوک در بخش کودک، جایزه‌ی نشان آبی پیتر، رتبه‌ی امپراطوری بریتانیا، جایزه‌ی هانسن کریستیان اندرسون، جایزه‌ی افتخاری خانواده‌ی سلطنتی بریتانیا و ... .
ترتیب کتاب‌های هری پاتر به چه صورت است؟
ترتیب هفت‌گانه هری پاتر به این صورت است:
هری پاتر و سنگ جادو
هری پاتر و حفره اسرار آمیز
هری پاتر و زندانی آزکابان
 هری پاتر و جام آتش
 هری پاتر و محفل ققنوس
 هری پاتر و شاهزاده‌ی دورگه
 هری پاتر و یادگاران مرگ، (هری پاتر و پسر نفرین شده قسمت دوم یادگاران مرگ است).
کتاب هری پاتر و شاهزاده‌ی دورگه برای چه کسانی مناسب است؟
اگر به دنیای جادویی و فانتزی علاقه دارید و دوست دارید در هنگام خواندن یک کتاب به دنیای آن هم سفر کنید، مطالعه‌ی این کتاب را به شما توصیه می‌کنیم.
هری پاتر و شاهزاده‌ی دورگه در ایران
بهترین و معروف‌ترین مترجم این کتاب‌ها ویدا اسلامیه است. ویدا اسلامیه که در دانشگاه مترجمی زبان خوانده است. وی اولین ترجمه‌های خود را با کارهای آگاتا کریستی آغاز کرد. انتشارات تندیس کتاب‌های او را منتشر می‌کند این انتشارات که عمده فعالیتش در زمینه نشر کتاب‌های هری پاتر است، برای انتشار دو کتاب آخر هری پاتر در ایران با ناشر اصلی آن بلومزبری هماهنگی کرده و مجوز رسمی آن را کسب کرده است. شما می‌توانید در برای دانلود pdf کتاب هری پاتر و یا دانلود کتاب صوتی هری پاتر به وب‌سایت فیدیبو مراجعه کنید. کتاب صوتی هری پاتر و شاهزاده دو رگه را با ترجمه‌ی ویدا اسلامیه و گویندگی آرمان سلطان زاده در فیدیبو موجود است. این کتاب صوتی را انتشارات صوتی آوانامخ منتشر کرده است.
در بخشی از کتاب صوتی هری پاتر و شاهزاده دو رگه می‌شنویم ...
هرمیون با نگرانی بطری را به سمت تور گرفت و گفت:
- این حتما فلیکس فلیسیسه دیگه؟ تو که یه بطری کوچولوی دیگه نداری که پر از چه می‌دونم ...
وقتی هری شنلش را تابی داد و روی شانه‌اش انداخت رون گفت:
- پر از عصاره‌ی جنون باشه؟
هری خندید و رون و هرمیون بیش‌تر از پیش ترسیدند. هری گفت:
- به من اعتماد کنین. می‌دونم دارم چی کار می‌کنم ... یا لااقل ...
او سلانه سلانه به طرف در رفت و گفت:
- فلیکس می‌دونه.
هری شنل نامرئی را روی سرش کشید و شروع به پایین رفتن از پله‌ها کرد. رون و هرمیون با عجله پشت سرش رفتند. هری در پایین پله‌ها از لای در باز خوابگاه آهسته بیرون رفت. پس از عبور از هری، به آن‌ها خیره بود جیغ زد و گفت:
اون بالا با این چی کار می‌کردی؟
هری که به سرعت از سالن عمومی می‌گذشت و از آن‌ها دور می‌شد از پشت سر صدای حرف‌های بریده بریده‌ی رون را می‌شنید. عبور از حفره‌ی تابلو برای هری آسان بود. وقتی به آن نزدیک شد جینی و دین از آن داخل شدند و هری توانست از وسط آن‌ها عبور کند. در همان هنگام به طور تصادفی دستش به جینی کشیده شد و او با آزردگی گفت:
لطفا منو هل نده دین. همیشه منو هل می‌دی. خودم تنهایی خیلی راحت می‌تونم ازش رد بشم ... تابلو پشت سر هری چرخید و بسته شد اما پیش از آن هری توانست پاسخ تند دین را بشنود، شور و هیجانش بیش‌تر شد. با گام‌های بلندی در قلعه پیش می‌رفت لازم نبود پاورچین پاورچین از کنار دیوارها حرکت کند زیرا در راهش هیچ کسی را ندید. اما این سرسوزنی مایه‌ی شگفتی‌اش نبود. آن شب او خوش شانس‌ترین فرد هاگوارتز بود.","['داستان و رمان', 'داستان و رمان خارجی', 'داستان و رمان انگلیس']",https://newcdn.fidibo.com/images/books/125311_25599_normal.jpg
خرمگس,اتل لیلیان وینیچ,حمیدرضا بلوچ,آرمان سلطان‌زاده,"۴۸,۰۰۰",آوانامه,۱۳۹۸/۰۶/۲۷,فارسی,793.26,"ادبیات در قرن نوزدهم خودبه‌خود با سیاست و مسائل اجتماعی درهم‌پیچیده است. در زمانه‌ای که بیشتر اروپا در ناآرامی به سر می‌برد داستان‌های نویسندگان حال و هوای زمانه‌شان را منتقل می‌کند. اتل لیلیان ویلیچ نیز در شاهکارش، خرمگس زمانه‌ای غریب در ایتالیا را تصویر کرده است. خرمگس کتاب جذابی است که لذت ادبیات را به خواننده می‌چشاند و او را وادار می‌کند تا کتاب را به پایان نرسانده از آن دست نکشد.
‌درباره‌ی کتاب خرمگس اثر اتل لیلیان ویلیچ
خرمگس با نام اصلی «the Gadfly» اولین بار سال 1897 در آمریکا و چند ماه دیرتر در انگلستان منتشر شد. داستان کتاب در ایتالیای دهه‌ی پنجم قرن نوزدهم و زمانی که اتریش نفوذ زیادی در ایتالیا داشت می‌گذرد. زمانه‌ی که اتل لیلیان ویلیچ از آن حرف می‌زند زمانه‌ای پرآشوب است، زمانه‌ای که جوانان ایتالیایی علیه اشغالگران اتریشی به مبارزه دست‌زده‌اند. شخصیت اصلی داستان جوان مذهبی متعصبی به نام آرتور بورتون است که برای آزادی مبارزه می‌کند. ویلیچ تقابل میان مذهب و آرمان‌های او را در این کتاب به تصویر کشیده است و قهرمانش را به یکی از خاطره‌انگیزترین و جذاب‌ترین قهرمانان مبارزات در ادبیات تبدیل کرده است. هرچند رمان از زبان سوم شخص نوشته است اما صدای غالب رمان شخصیت‌های آن به‌خصوص آرتور است و راوی تنها مسیر را برای خواننده روشن می‌کند.
هرچند به نظر می‌رسد با رمانی سیاسی طرفیم اما این‌چنین نیست، خرمگس داستانی عاشقانه است که تاروپود آن با اتفاقات سیاسی و اجتماعی زمانه‌اش ترکیب‌شده است و تصویر بسیار زیبایی را خلق کرده است.
خلاصه داستان خرمگس
آرتور بورتون پسر جوان مسیحی است که در سازمان مخفی ایتالیای جوان علیه اتریشی‌ها مبارزه می‌کند. او با مرد کشیشی به نام پدر مونتانلی روابطی بسیار صمیمی دارد و رابطه‌ی استاد و شاگردی میان آن‌ها برقرار است. پس از مدتی پدر مونتانلی از کلیسا می‌رود و کشیش دیگری جایگزین او می‌شود. کشیش جدید که جاسوس است موجب دستگیری آرتور و تعدادی از هم‌رزمانش می‌شود. آرتور پس از آزادی از زندان می‌فهمد همه حتی جما، معشوقه‌اش او را مقصر می‌دانند. درنهایت آرتور که از رفتار هم‌رزمانش و همین‌طور فریب کلیسا بسیار خشمگین است خودکشی ساختگی‌ای ترتیب می‌دهد و ناپدید می‌شود. او سیزده سال در خفا می‌ماند و درنهایت با عنوان مستعار خرمگس به مبارزات برمی‌گردد. هیچ‌کس آرتور را نمی‌شناسد، حتی جما معشوقه‌اش. کم‌کم آرتور محبوبیت بیشتری پیدا می‌کند و در ادامه در قالب این شخصیت مستعار اتفاقات مختلفی برای آرتور رخ می‌دهد...
‌درباره‌ی اتل لیلیان ویلیچ نویسنده‌ی کتاب خرمگس
اتل لیلیان ویلیچ بانوی نویسنده و موسیقیدان ایرلندی متولد سال 1864 است. مادر او برادرزاده‌ی جرج اورست، جغرافی‌دان برجسته که کوه اورست نام خود را از او گرفته است، بود. پدر اتل نیز پروفسور ریاضیات و استاد دانشگاه بود. او در کودکی پدرش را از دست داد و درنتیجه مادرش مسئولیت بزرگ‌گردن او و خواهرهایش را بر عهده گرفت.
اتل لیلیان ویلیچ در 18 سالگی به آلمان رفت تا در رشته‌های ادبیات و زبان‌شناسی، فلسفه و موسیقی تحصیل کند. او موسیقی را بسیار دوست داشت و در همان سال‌های تحصیل به آثار شکسپیر و دیکنز علاقه‌مند شد. او کم‌کم به مسائل اجتماعی علاقه نشان داد و درگیر مبارزاتی برای آزادی شد. او بعدها به روسیه سفر کرد و در آنجا ازدواج کرد. اتل لیلیان ویلیچ در سال‌های اقامت در روسیه زبان روسی را فراگرفت و آثار نویسندگان مهم روس مانند «داستایوفسکی» و «کاشین» را به انگلیسی برگرداند.
او سال 1987 اولین رمان خود، خرمگس را منتشر کرد که او را به نویسنده‌ای مشهور تبدیل کرد. یکی از دیگر از مهم‌ترین دغدغه‌‍‌های ویلیچ در زندگی‌اش مقام و حقوق زنان بود و او مقالات متعددی دراین‌باره منتشر کرده است.
از میان آثار برجای‌مانده از این نویسنده‌ی مشهور ایرلندی می‌توان به کتاب‌های «دوستی گسیخته شده»، «جک دیموند» و «کفشت را بکن» اشاره کرد. اتل لیلیان ویلیچ در سن 96 سالگی درگذشت. سیارک 2032 اتل به یاد او نام‌گذاری شده است.
ترجمه‌ی کتاب خرمگس به فارسی
خرمگس از جمه آثار ادبی‌ای است که در سال‌های مختلف چندین و چند بار به فارسی برگردانده شده است. اولین برگردان این کتاب متعلق به حمید کمازان است که سال 1353 انتشارات عارف آن را منتشر کرد. سال 78 انتشارات امیرکبیر ترجمه‌ی خسرو همایون پور از این کتاب را روانه‌ی بازار کتاب ایران کرد و سال 87 نیز ترجمه‌ی داریوش شاهین و سوسن اردکانی را نگارستان کتاب در بازار کتاب ایران توزیع کرد. ترجمه‌ی مصطفی جمشیدی که نشر امیرکبیر منتشر کرده نیز ترجمه‌ی دیگری از این کتاب است.
انتشارات مجید سال 93 ترجمه‌ی حمیدرضا بلوچ از خرمگس را عرضه کرد و انتشارات آوا نامه نسخه‌ی صوتی این ترجمه منتشر کرده و در اختیار علاقه‌مندان قرارداد.
چرا باید کتاب خرمگس را خواند؟
خرمگس یکی از آثار غنی ادبیات انگلیسی است. این کتاب نه‌تنها هنر نویسنده‌اش را به رخ می‌کشد بلکه تصویر خوبی از زمانه‌ی نویسنده ارائه می‌دهد. هرکسی که به ادبیات انگلیسی علاقه‌مند است و درعین‌حال زندگی در قرن نوزدهم و آغاز قرن بیستم در اروپا برایش جذاب است باید این کتاب را بخواند. این کتاب داستانی زیبا و خواندنی است که ویلیچ در آن انسان‌هایی را ترسیم کرده است که برای آرمانشان مبارزه می‌کنند و هزینه‌های گزافی می‌دهند.
کتاب خرمگس در دسته‌ی کتاب‌های داستان انگلیسی قرار دارد.
کتاب خرمگس مناسب برای گروه سنی بزرگ‌سال است.
خوانش کتاب صوتی خرمگس را آرمان سلطان خواه به عهده داشته است.
کتاب خرمگس جزو کتاب‌های حجیم و بلند با موضوع داستان انگلیسی است. این کتاب برای افرادی که وقت بیشتری برای مطالعه دارند و می‌خواهند در زمینه‌ی داستان انگلیسی زمان بیشتری را به مطالعه اختصاص دهند انتخاب مناسبی است.
آن‌چه در بالا خواندید بررسی و نقد کتاب خرمگس اثر اتل لیلیان ویلیچ بود. خرید و دانلود این اثر در همین صفحه امکان‌پذیر است. برای مطالعه‌ی دیگر کتاب‌ها در زمینه‌ی داستان انگلیسی می‌توانید به قسمت دسته‌بندی کتاب‌ها مراجعه و کتاب‌های این موضوع را یکجا مشاهده کنید.
 ","['داستان و رمان', 'داستان و رمان خارجی', 'داستان و رمان سایر کشورها']",https://newcdn.fidibo.com/images/books/93836_66549_normal.jpg
زوربای یونانی,نیکوس کازانتزاکیس,محمود مصاحب,آرمان سلطان‌زاده,"۵۱,۰۰۰",آوانامه,۱۳۹۵/۱۰/۱۵,فارسی,887.15,"«من از وقتی‌که سنتور زدن آموخته‌ام آدم دیگری شده‌ام. وقتی غمی به دلم نشسته یا در زندگی عرصه بر من تنگ‌شده باشد سنتور می‌زنم و حس می‌کنم که سبک‌تر ‌می‌شوم. وقتی به سنتور زدن مشغولم با من صحبت هم بکنند چیزی نمی‌شنوم و اگر هم بشنوم نمی‌توانم حرف بزنم. البته دلم می‌خواهد اما نمی‌توانم». این‌ها جملاتی است که الکسیس زوربا در بخشی از کتب زوربای یونانی می‌گوید. زوربای یونانی کتابی کم‌نظیر و جذاب درباره‌ی فلسفه‌ی زندگی است که نیکوس کازانتراکیس نویسنده‌ی یونانی قرن بیستم آن را نوشته و در طی سال‌ها این اثر به یکی از مشهورترین آثار ادبیات جهان تبدیل‌شده است.
درباره کتاب زوربای یونانی اثر نیکوس کازانتزاکیس
زوربای یونانی کتابی است که نیکوس کازانتزاکیس نویسنده‌ی یونانی اهل جزیره‌ی کرت درباره‌ی شخصیتی به نام الکسیس زوربا نوشته است. این رمان اولین بار سال 1946 منتشر شد. داستان کتاب، داستان روشنفکر جوان یونانی است که تلاش می‌کند به کمک زوربای عجیب و اسرارآمیز که زندگی بسیار پیچیده‌ای را در طی سالیان دراز گذرانده است از زندگی یکنواخت خود که تنها بر اساس کتاب‌هایش شکل‌گرفته است فرار کند. زوربا انسانی است که همواره در لحظه زندگی کرده و افسوس گذشته و آینده را نمی‌خورد، او خودش را به دست تجربیات زندگی سپرده و تلاش می‌کند از آن لذت ببرد. روشنفکر جوان داستان اما هیچ‌گاه خطر نکرده و همواره فلسفه‌ی زندگی را از میان کتاب‌ها جست‌وجو کرده است. تقابل دیدگاه زوربا و او داستان فوق العاده‌ای را برای مخاطب ساخته است.
زوربای یونانی توجه سینماگران را نیز به خود جلب کرده است. چندین بار از روی این کتاب اقتباس‌هایی انجام‌شده است. از روی زوربای یونانی در سال 1964 یک فیلم بسیار موفق ساخته شد که مایکل کاکویانیس کارگردانی آن را بر عهده داشت. همچنین سال 1968 یک فیلم موزیکال از روی این کتاب ساخته شد و بی بی سی هم در سال 19933 یک سریال کلاسیک از روی آن ساخت.
خلاصه داستان زوربای یونانی
داستان در سال 1916 آغاز می‌شود. راوی داستان که یک جوان روشنفکر یونانی است که چند ماه پس از دوری دوستش، استاوریداکیس که برای کمک به بعضی یونانیان به قفقاز رفته است تصمیم گرفته کتاب‌هایش را کنار بگذارد و شکل جدیدی از زندگی را تجربه کند. او تصمیمی گرفته برای باز کردن معدنی که قبلاً منفجرشده به جزیره‌ی کرت برود و در میان طبقه‌ی دهقانان زندگی کند. او تصمیم دارد خودش را در کار غرق کند تا شاید تغییری در زندگی‌اش ایجاد شود. در مسیر به کرت او در کافه‌ای توقف می‌کند. او درحالی‌که مشغول خواندن کمدی الهی دانته است به اطرافش نگاه می‌کند که مردی به سمتش می‌آید و مرد خود را الکسیس زوربا معرفی می‌کند و می‌گوید که هنرهای بسیاری دارد و مشاغل زیادی از جمله آهنگری و نجاری و... را می‌تواند انجام دهد. او مرد جوان را با لفظ ارباب خطاب می‌کند و از او می‌خواهد که شغلی برایش در نظر بگیرد. جوان جلب شخصیت زوربا می‌شود و تصمیم می‌گیرد او را برای سرکارگری در معدن با خود همراه کند. در طول این سفر زوربا تجربیات خود از زندگی را برای مرد جوان تعریف می‌کند و او بیشتر و بیشتر شیفته‌ی زوربا می‌شود.
درباره نیکوس کازانتزاکیس
نیکوس کازانتزاکیس نویسنده‌ی یونانی متولد 1883 است. او در جزیره‌ی کرت به دنیا آمده است. در زمان تولد او این منطقه هنوز به یونان ملحق نشده بود و تحت نظر امپراطوری عثمانی بود. نیکوس در سال‌های بین 1902 تا 1906 در دانشگاه آتن در رشته‌ی حقوق تحصیل کرد و سپس سال 1907 برای تحصیل در رشته‌ی فلسفه به دانشگاه سوربن فرانسه رفت. او پس از پایان تحصیلاتش به یونان بازگشت و آنجا مشغول به ترجمه‌ی آثار فلسفی به زبان یونانی شد. او در طول زندگی‌اش دوبار ازدواج کرد و در چندین شهر و کشور مختلف مانند برلین، ایتالیا، اسپانیا، روسیه و بعدها قبرس، مصر، چک واسلکواکی، چین و ژاپن زندگی کرد. او در زندگی‌اش تمایلات چپ‌گرایانه داشت و لنین را تحسین می‌کرد هرچند او هرگز به‌طورجدی به یک کمونیست تبدیل نشد اما از اتحاد جماهیر شوروی دیدار کرد و چند مدتی را در این کشور گذراند.
نیکوس کازانتزاکیس به‌عنوان غولی در ادبیات مدرن یونان شناخته می‌شود. نیکوس کازانتزاکیس در 9 سال مختلف نامزد جایزه‌ی نوبل ادبیات شده بود.
کازانتزاکیس مترجم بسیاری از آثار مهم ادبیات جهان از جمله کمدی الهی دانته و گفت‌وگوی زرتشت و ایلیاد به زبان یونانی است.
از نیکوس کازانتزاکیس آثار بسیار ارزشمندی به جا مانده است که از میان این آثار می‌توان به کتاب‌های «آخرین وسوسه مسیح»، «سفرها»، «برادر کشی» و «مسیح بازمصلوب» اشاره کرد.
ترجمه زوربای یونانی به فارسی
زوربای یونانی از جمله کتاب‌های ارزشمندی است که چندین و چند بار به زبان فارسی ترجمه‌شده است. تیمور صفری سال 1347 این کتاب را اولین بار به فارسی برگردند. پس از آن نیز محمد قاضی مترجم برجسته‌ی کشورمان آن را در سال 57 ترجمه کرد. این ترجمه را در حال حاضر انتشارات خوارزمی منتشر می‌کند. محمود مصاحب هم این کتاب را همان سال به فارسی برگرداند. ترجمه‌ی محمود مصاحب از زوربای یونانی را موسسه انتشارات نگاه روانه‌ی بازار کتاب ایران کرده است. انتشارات صوتی آوانامه ترجمه‌ی محمود مصاحب از این کتاب را به‌صورت کتاب صوتی و با صدای آرمان سلطان خواه عرضه کرده است.
چرا باید این کتاب را خواند؟
زوربای یونانی کتاب عجیبی است. برخورد دو دیدگاه و دو شکل زندگی را نشان می‌دهد. زندگی در لحظه مسئله‌ای است که در این کتاب به آن توجه شده است. این کتاب را همه‌ی آدم‌ها باید بخوانند همه‌ی آن‌هایی که درگذشته غرق‌شده‌اند و همه‌ی آن‌هایی که نگرانی آینده زندگی‌شان را مختل کرده است باید این کتاب را بخوانند. آدم‌هایی که خودشان را پشت تلی از کتاب پنهان کرده‌اند باید زوربای یونانی را در دست بگیرند. شاید این کتاب تلنگری برایشان باشد که از دنیای کتاب‌ها به واقعیت پناه ببرند و تجربه کنند. این کتاب برای آن‌هایی که نگران افکار دیگران هستند هم حرف‌های خوبی دارد. این کتاب به یاد آدمی می‌اندازد که تنها یکبار زندگی می‌کند و چیزهایی که می‌تواند تجربه کند آن‌قدر زیادند که نباید فرصتی برای فکر کردن به این که دیگران چه نظری درباره‌ی ما دارند وجود داشته باشد. شخصیتی که کازانتزاکیس به ما معرفی می‌کند یک مرد آزاد است که می‌تواند جرقه‌ی رهایی از تشریفات زندگی را در ذهن هر یک از ما روشن کند.
آنچه در بالا خواندید بررسی و نقد کتاب زوربای یونانی اثر نیکوس کازانتزاکیس با ترجمه‌ی محمود مصاحب است. خرید و دانلود کتاب صوتی این اثر در همین صفحه ممکن است.
 ","['داستان و رمان', 'داستان و رمان خارجی', 'داستان و رمان سایر کشورها']",https://newcdn.fidibo.com/images/books/86397_43783_normal.jpg
من پیش از تو,جوجو مویز,مریم مفتاحی,گروه گویندگان ، مریم پاک ذات,"۵۱,۰۰۰",آوانامه,۱۳۹۷/۰۵/۰۷,فارسی,951.35,"من پیش از تو به ظاهر یک داستان عاشقانه و خانوادگی است؛ اما مهم‌ترین تعریفی که از این کتاب می‌توان داشت این است که جوجو مویز نویسنده این رمان، داستان شجاعت و تلاش پایدار برای تغییر مسیر زندگی را روایت می‌کند. نثر مویز در این رمان طنازانه و صمیمی و در عین حال خوش‌خوانی است. عشق و دلدادگی در بستر مشکلات و حوادث همان چیزی است که این کتاب را تبدیل به یکی از محبوب‌ترین‌ها و پرفروش‌ترین‌ها کرده است.
خلاصه داستان من پیش از تو
در ماه‌های ابتدایی سال 2009، لوئیزا، دختر 26 ساله طبقه کارگر لوئیزا کلارک که کار خود را در کافه از دست داده است شغل جدیدی پیدا می‌کند. او موقعیتی را به عنوان پرستار یک مرد 35 ساله باهوش، ثروتمند و بسیار عصبانی به نام ویل تراینور پیدا می‌کند. ویل دو سال قبل در اثر یک حادثه قطع نخاع شده است و مادرش، لوئیزای بی‌تجربه را استخدام می‌کند تا به زندگی ویل طراوت ببخشد؛ اما این شغل برای او سختی‌ها، مشکلات و غم‌هایی خواهد داشت.
‌درباره‌ی کتاب صوتی من پیش از تو اثر جوجو مویز
«من پیش از تو» رمان عاشقانه و پرفروش نویسنده‌ی انگلیسی جوجو مویز است که در سال 2012 برای اولین بار منتشر شد. رمانی که بعد از انتشار سر و صدای زیادی به پا کرد و جوایز متعددی گرفت و ۱۲ هفته در لیست کتاب‌های پرفروش نیویورک تایمز قرار داشت. فروش بسیار بالای این کتاب در سراسر جهان و ترجمه آن به چندین زبان بسیاری از افراد را به خواندن این کتاب تشویق کرد.
من پیش از تو رمانی ست بر پایه‌ی اشک‌ها و احساسات یا به نقل از یک روزنامه انگلیسی کتابی که واقعا اشک‌ها را بر انگیخته می‌کند. مویز در این داستان فضایی متفاوت از داستان‌های عاشقانه معمول ارائه می‌کند. او سعی دارد در بستری عاشقانه هرچند ناراحت‌کننده امید و انگیزه را در مخاطب زنده کند.
جوجو مویز دل‌نشین، روان و دوست‌داشتنی می‌نویسد. او در رمان من پیش از تو به گونه‌ای نوشته است که خواننده بتواند باشخصیت‌ها ارتباط برقرار کند و در کلمات داستان گم شود. او در این رمان به موضوع طبیعت انسانی می‌پردازد و چگونگی ارتباط با افراد خاص در این کتاب باعث می‌شود در نهایت زندگی را به روشی شادتر دید. داستان نه تنها عاشقانه است بلکه جنبه‌های روانشناسی آن نیز خیلی پررنگ است. این داستان به خواننده مشکلات زندگی بزرگسالان را نشان می‌دهد و اینکه چگونه یک حادثه می‌تواند همه‌ی زندگی را تحت تاثیر قرار دهد و آن را به طور کلی تغییر دهد.
شخصیت‌های این داستان به جای اینکه تنها خوب یا بد باشند، دارای نقص انسانی هستند و همین باعث شده تا آن‌ها برای مخاطب دوست‌داشتنی و واقع بینانه باشند. جریان داستان به آرامی جریان پیدا می‌کند و در طول قصه نویسنده جزئیات زیادی ارائه می‌دهد تا خواننده خود را در داستان قرار دهد و با احساس شخصیت‌ها و تجربه‌های آن‌ها ارتباط بگیرد. کتاب از نگاه شخصیت اول داستان یعنی لوئیزا نوشته شده است.
این داستان به بعضی از مشکلات جامعه امروز می‌پردازد. مشکلاتی که بیشتر مردم به آن توجه نمی‌کنند یا در اصل تصور نمی‌کنند که این موضوعات مشکل باشد؛ اما نکته‌ی جالب مسئله‌ی معجزه‌ی عشق است که مثل نوری در این داستان می‌تابد.
این رمان احساسی داستانی زیبا درباره انسانیت، مشکلات و عشق در زندگی است. خواندن کتاب من پیش از تو به علاقه‌مندان به رمان‌های عاشقانه پیشنهاد می‌شود.
فیلم من پیش از تو
از رمان پرفروش و پرطرفداری مثل من پیش از تو انتظار می‌رفت که روی صحنه‌ی سینما خم ظاهر شود. فیلمی از این کتاب توسط «تیا شروک» در سال 2016 ساخته شد. اگرچه فیلم جزئیات و توصیفات کتاب را در خود ندارد اما فیلم موفق بود و با فضای عاشقانه و رنگی خود مخاطبانش را راضی کرد. دو شخصیت اصلی این کتاب را «امیلی کلارک» و «سم کلفلین» بازی می‌کنند.
درباره جوجو مویز نویسنده کتاب من پیش از تو
جوجو مویز نویسنده پر طرفدار رمان‌های عاشقانه در سال 1969 در میدستون انگلستان به دنیا آمد و در لندن بزرگ شد. مویز در دانشگاه لندن در رشته‌ی روزنامه‌نگاری تحصیل کرده و حدود 12 سال به روزنامه‌نگاری مشغول بوده است.
مویز قبل از اینکه به نویسنده مشهوری تبدیل شود در شغل‌های مختلفی فعالیت داشت. او به عنوان کارمند بانک، نوشتن بروشور و ... کار کرده است؛ اما شغل اصلی او که سال‌ها در آن تجربه کسب کرد روزنامه نگاری بوده است.
سال 2002 مویز با اولین رمان خود «باران پناهنده» به شکل جدی نویسندگی را شروع می‌کند و تا امروز نزدیک به 14 رمان دیگر نیز نوشته است. اوج شهرت مویز سال 2012 با رمان من پیش از تو بود. رمانی که بیش از 3 میلیون نسخه فروخت و نامزد دریافت جایزه کهکشان ملی انگلستان شد. او همچنین در طول سال‌های فعالیتش به عنوان نویسنده موفق شد تا دو بار جایزه «رمان عاشقانه سال» را دریافت کند.
از کتاب‌های ترجمه‌شده‌ی مویز در ایران می‌توان به کتاب‌های «سرپناه بارانی»، «من پیش از تو»، «پس از تو»، «میوه‌ی خارجی»، «اسب رقصان»، «یک به علاوه یک» و «موسیقی شب»، «کشتی نوعروسان»، «هنوز هم من»، «ماه عسل در پاریس»، «آخرین نامه‌ی معشوق»، «ماه عسل در پاریس»، «خلیج نقره‌ای» و «رها در باد» اشاره کرد.
من پیش از تو و ترجمه‌ در ایران
کتاب‌های مویز در بازار نشر ایران با ترجمه‌های متعددی منتشر و فروخته می‌شوند. من پیش از تو اولین کتاب از جوجو مویز است که به فارسی ترجمه شده است. اولین بار این کتاب از سوی انتشارات آموت با ترجمه‌ی مریم مصباحی منتشر شد. مریم مفتاحی مترجم رمان‌های مویز در ایران درباره‌ی کتاب من پیش از تو گفته: «شاید برخی‌ها فکر کنند که رمان من پیش از تو یک رمان عاشقانه است؛ اما من این تصور را ندارم. به نظرم یک داستان امیدبخش و سرشار از کشمکش‌های روحی و ذهنی است. به باور من مخاطبان ایرانی لطیف بودن این اثر را دوست دارند. احساساتی که در این رمان به بازی گرفته می‌شود، خواننده ایرانی را آرام می‌کند و در نهایت وقتی خواننده کتاب را به پایان می‌رساند، شاید اول دچار هیجانات مختلف روحی شود، اما بعدش به نوعی آرامش می‌رسد و به زندگی و مقوله هستی جور دیگری نگاه می‌کند. سوژه‌ی این رمان اصلا بومی نیست و در عین حال کاملاً ملموس و واقعی است. این رمان تمام مردم جهان را به چالش کشیده و دلیلش هم این است که به یک مقوله کاملاً انسانی پرداخته است.»
نسخه صوتی کتاب من پیش از تو با خوانش مریم پاک ذات و گروه گویندگان از سوی انتشارات آوانامه منتتشر شده است.
در بخشی از کتاب  صوتی من پیش از تو می‌شنویم
بهار یک شبه از راه رسید، زمستان همچون میهمانی ناخوانده، بی آن که خداحافظی کند، ناگهان راهش را کشید و رفت. همه‌جا سبز شد. خیابان‌ها غرق در نور خورشید بودند و هوا ملايم و دل‌انگیز شد. فضا مملو از رایحه‌ی مطبوع و دل‌نشین بود. آواز پرندگان در پس زمینه‌ی روز شنیده می‌شد.
ولی من به هیچ‌یک از این‌ها توجه نداشتم. به دلیل فشرده بودن برنامه‌های تمرینی پاتریک، بعد از یک هفته، او را شب قبل دیده بودم.
من و پاتریک نخستین بار همدیگر را در محل کارم ملاقات کردیم. قبل از این که در کافه‌ی فرانک کار کنم، در آرایشگاه زنانه و مردانه‌ای کارآموز بودم. وقتی پاتریک وارد آرایشگاه شد و تقاضا کرد موهایش را با نمره‌ی چهار بزنیم، سامانتا صاحب سلمانی دستش بند بود. برای همین، من کار پاتریک را طبق درخواستش انجام دادم، ولی افتضاح‌تر از این نمی‌شد، در طول تاریخ بشریت موی کسی به این بدی کوتاه نشده بود. سه ماه بعد به این نتیجه رسیدم که اگر عاشق ور رفتن با موهای خودم هستم، لزوما به این معنی نیست که می‌توانم موی دیگران را هم کوتاه کنم؛ بنابراین کار سلمانی را ول کردم و رفتم با فرانک در کافه‌اش مشغول کار شدم.
وقتی من و پاتریک دوست شدیم و رفت و آمد پیدا کردیم، مشغول کار فروش بود و فهرست چیزهای مورد علاقه‌اش شامل آبجو، آب‌نبات، زن و صحبت از ورزش می‌شد. احتمالا از نظر او یک شب خوب می‌بایست شامل هر چهار مورد باشد. پاتریک قیافه‌ی معمولی داشت و نمی‌شد گفت خوش‌تیپ است. هیکلش بزرگ‌تر از من بود، ولی من دوست داشتم. از متانتش خوشم می‌آمد. پدرش از دنیا رفته بود و او خرج مادرش را می‌داد و مراقبش بود و من رفتارش را با مادرش می‌پسندیدم. چهار برادر و خواهرش مرا ياد «خانواده والتون » می‌انداخت. به نظر می‌رسید که خیلی همدیگر را دوست دارند.","['داستان و رمان', 'داستان و رمان خارجی', 'داستان و رمان انگلیس']",https://newcdn.fidibo.com/images/books/82149_12470_normal.jpg
۱۹۸۴,جورج اورول‌,صالح حسینی,آرمان سلطان‌زاده,"۴۳,۰۰۰",آوانامه,۱۳۹۷/۰۵/۰۶,فارسی,732.47,"«آیا ممکن است شرایط به‌گونه‌ای تغییر کند که انسان آرزو‌هایش برای آزادی، شرافت، کمال و عشق را فراموش کند؟‌»
سوال بالا، محوری‌ترین مسئله‌ای است که جورج اورول در کتاب 1984 مطرح می‌کند. کتاب 1984 کتاب چندلایه و نمادین است که نویسنده عمق وجودی انسان را زیر سوال می‌برد. این کتاب در فهرست 1001 کتابی که لازم از پیش از مرگ بخوانید قرار دارد.
کتاب 1984، کتابی طولانی است که ممکن است در دنیای شلوغ پلوغ امروزی خوانندگان زمان کافی برای مطالعه‌ی آن پیدا نکنند و در نتیجه آن را نیمه کاره رها کنند. اما انتشارات آوانامه با منتشر کردن نسخه‌ی صوتی این کتاب، خوانش آن را برای خوانندگان آسان کرده است.
درباره‌ی کتاب صوتی 1984 اثر جورج اورول
کتاب 1984 نوشته‌ی جورج اورول است. او این کتاب را برای نخستین بار در سال 1949 نوشت. جورج اورل در این کتاب تصویری از جامعه‌ی پاد آرمان‌شهر ترسیم می‌کند. جورج اورول برای نوشتن کتاب 1984 از نماد‌های زیادی استفاده کرده است. برای مثال وزارت حقیقت با تعریف اورول جایی است که در آن وقایع را تغییر می‌دهند و حقایق جدید می‌سازند. وزارت فراوانی هم جایی است که در آن غذاها و مواد مورد نیاز را جیره‌بندی می‌کنند. تمام شخصیت‌های این کتاب علاوه بر نام نمادین، شخصیت نمادینی هم دارند. برای مثال «برادر بزرگ» نماد یک نظام دیکتاتوری است. حکومتی که بر زندگی مردم نظارت می‌کند و تمام کارهای آن‌ها را کنترل می‌کند.
نماد‌های این کتاب به نام‌ها خلاصه نمی‌شوند، و جرج اورول نمادهای اصلی‌اش را در لابه‌لای متنش پنهان کرده است، نماد‌هایی مثل آزاداندیشی در برابر کنترل، دوستی در برابر خیانت و آزادی سیاسی در برابر سرکوب.
خلاصه داستان صوتی 1984
کتاب 1984، دنیای ترسناکی را توصیف می‌کند که تنها سه کشور بزرگ در آن وجود دارند؛ اوشینیا، اوراسیا، ایستیشیا. همان سه کشور بی رحم هم همیشه با یکدیگر در حال جنگند. این داستان در لندن، در کشور اوشینیا رخ می‌دهد که جامعه‌اش به سه طبقه تقسیم شده است، طبقه‌ی کارگر، اعضای عادی حزب (مردم عادی) و اعضای رده بالای حزب. همه‌ی افراد جامعه در این سه دسته قرار می‌گیرند و باید از «برادر بزرگ» که رئیس حزب است، اطاعت کنند. نوشتن در این جامعه ممنوع است و همه‌ی جامعه به وسیله‌ی تلویزیونهای تله‌اسکرین کنترل می‌شود. در این جامعه برای همه تنها یک حقیقت محض وجود دارد و آن حقیقت هم حزب است، نه چیزی بیشتر و نه چیزی کمتر.‌
در قسمتی از کتاب صوتی 1984 می‌خوانیم
‌آن گاه چهره‌ی گوسفند به هیئت سربازی اروسیه‌ای درآمد که غول آسا و ترسناک در حال پیشروی بود، مسلسل او می‌غرید و چنین می‌نمود که از صفحه‌ی تله اسکرین بیرون می‌جهد، طوری که عده‌ای از تماشاچیان ردیف جلو از جایگاه‌های خود عقب جستند. اما در همان لحظه، چهره‌ی خصم آلود جای خود را به چهره‌ی ناظر کبیر داد، چهره‌ای با مو و سبیل مشکی، سرشار از قدرت و آرامشی مرموز و چنان عظیم که سراسر پرده را پوشانید. جملگی آهی عميق از روی آرامش کشيدند. هیچ کس فرمایشات ناظر کبیر را نمی‌شنید. صرفا چند کلمه‌ای تشویق آمیز بود، از نوع کلماتی که در بحبوحه‌ی جنگ ادا می‌شود و فی نفسه تمیز داده نمی شود، اما گفتن این کلمات اعتماد به نفس را احیا می کند. آن گاه دوباره چهره‌ی ناظر کبیر محو شد و به جای آن سه شعار حزب با حروف بزرگ ظاهر شد:
جنگ صلح است
آزادی بردگی است
نادانی توانایی است
اما چهره ی ناظر کبیر چنین می نمود که لحظاتی چند بر پرده پابرجاست، گویی تاثیری که در مردمک چشم ها
ایجاد کرده بود، چنان زنده بود که در دم زدوده نمی شد. زنک موحنایی خود را به پشت صندلی جلو انداخته بود. با نجوایی لرزان که انگار آهنگ«منجی من!»را داشت، دست به سمت پرده دراز کرد. سیس چهره‌اش را با دو دست
پوشاند. آشکار بود که لبانش به دعا مترنم است.
درباره‌ی جورج اورول نویسنده‌ی کتاب صوتی 1984
جورج اورول  George Orwellنویسنده، روزنامه‌نگار، منتقد ادبی و شاعر انگلیسی متولد 25 ژوئن 1903 است. او در مدرسه‌ای شبانه‌روزی تحصیلاتش را تکمیل کرد اما هرگز به دانشگاه نرفت و بلافاصله بعد از دبیرستان جذب نیروی پلیس انگلستان شد. در همان سال‌ها برای ماموریتی طولانی به کشور برمه (میانمار امروزی) فرستاده شد و از خاطرات همان جا بود که اورول رمان روزهای برمه را نوشت.
سبک نوشتاری اورول بسیار ساده اما حرفه‌ای بود. او از موضوعات روزمره برای نوشتن کتابهایش استفاده می‌کرد. برای مثال اهمیت رهبری در جنگ جهانی دوم و از بین رفتن اخلاقیات و انسانیت از موضوعاتی بوده‌اند که اورول برای نوشتن کتاب مزرعه‌ی حیوانات از آن‌‌ها الهام گرفته است. او در مقاله‌ی «چرا می‌نویسم؟» می‌گوید: «از پنج یا شش سالگی می‌دانستم که نویسنده خواهم شد.» همسایگان اورول شهادت می‌دهند که ممکن بود جورج روزها و هفته‌ها از اتاقش بیرون نیاید و تنها به نوشتن مشغول باشد. جورج اورول برای نوشتن کتاب‌هایش از نثر ساده و قابل فهمی استفاده می‌کند، استفاده از این نثر باعث می‌شود مردم بیش‌تری کتاب‌های اورول را بخوانند و در نتیجه پیام او به گوش مردم بیش‌تری برسد. او معتقد است که داستان‌هایش را از دل مردم و اتفاقات روزمره‌ی مردم می‌گیرد به همین دلیل لازم  است که همین مردم نثرش را بفهمند و از خواندن آن لذت ببرند.
ترجمه‌ی کتاب صوتی 1984 به فارسی
انتشارات آوانامه کتاب صوتی 1984 را با ترجمه‌ی صالح حسینی عرضه کرده و در اختیار علاقه‌مندان قرارداده است؛ البته که این کتاب تاکنون با ترجمه‌های زیادی وارد بازار شده است، یکی از این مترجمان حمیدرضا بلوچ است.  صالح حسینی یکی از مشهورترین و بزرگ‌ترین مترجمان ایرانی است. او متولد پانزده دی‌ماه سال 1325 است، در حوزه‌ی تخصصی خود یعنی ترجمه و نقد ادبی مشغول به کار است. صالح حسینی به سه زبان انگلیسی، عربی و فارسی مسلط است و دارای مدرک دکتری در رشته‌ی زبان انگلیسی از دانشگاه جورج واشنگتن آمریکا است. او در سال 1358، دقیقا بعد از اتمام دوره‌ی تحصیلش در  آمریکا به ایران بازگشت و آغاز به کار کرد. او در سال 1376 به عنوان منتقد و مترجم نمونه‌ی کشور از سوی وزارت فرهنگ و ارشاد اسلامی برگزیده شد. بی تردید می‌توان گفت صالح حسینی نقش مهمی در ترجمه‌ی فارسی و معرفی کردن آثار فاخر ادبی به ایرانیان در طی چهل سال گذشته داشته است. او مترجم بیش از  بیست عنوان کتاب و مقاله است که همگی این آثار در دسته‌ی بهترین آثار ادبیات جهان شناخته می‌شوند.
چرا باید کتاب صوتی 1984 را خواند؟
دلایل زیادی برای خواندن کتاب 1984 وجود دارد، این کتاب داستان جذاب و خواندنی‌ای دارد که خواننده را جذب می‌کند. شخصیت‌های نمادین کتاب طوری خلق شده‌اند که مسائل مهمی مانند انسانیت را زیر سوال ببرند. کتاب صوتی 1984 در دسته‌ی کتاب‌های داستان‌های انگلیسی قرار دارد. کتاب صوتی 1984 مناسب برای گروه سنی بزرگ‌سال است. خوانش کتاب صوتی صوتی 1984 را آرمان سلطان زاده به‌عهده داشته است. کتاب صوتی 1984 جزو کتاب‌های حجیم و بلند با موضوع داستان‌های انگلیسی است. این کتاب برای افرادی که وقت بیشتری برای مطالعه دارند و می‌خواهند در زمینه‌ی  داستان‌های انگلیسی زمان بیشتری را به مطالعه اختصاص دهند انتخاب مناسبی است.
آنچه در بالا خواندید بررسی و نقد کتاب صوتی 1984 اثر جورج اورول بود.خرید و دانلود این اثر در همین صفحه امکان‌پذیر است. برای مطالعه‌ی دیگر کتاب‌ها در زمینه‌ی داستان‌های انگلیسی می‌توانید به قسمت دسته‌بندی کتاب‌ها مراجعه و کتاب‌های این موضوع را یکجا مشاهده کنید.","['داستان و رمان', 'داستان و رمان خارجی', 'داستان و رمان انگلیس']",https://newcdn.fidibo.com/images/books/82131_43897_normal.jpg
گرامافون,شرمین نادری,,بهرام شاه‌محمدلو,,آفرینش کتاب الکترونیک فیروزان (فیدیبو),۱۴۰۰/۰۸/۱۷,فارسی,40.74,گرامافون مجموعه‌ای است از قصه‌های عامیانه‌ی ایران که «شرمین نادری» آن‌ها را جمع‌آوری و بازنویسی کرده و با صدای خاطره‌انگیز «بهرام شاه‌محمدلو» اجرا شده‌اند. قصه‌هایی کوتاه از تمام اقوام و نواحی ایران. ** این قصه‌ها ممکن است برای گروه‌های سنی کودکان مناسب نباشد. تاماسب، هیزم‌شکن جوان که هر روز به دشت و صحرا می‌رفت، روزی حین پایین آمدن از کوه در چاهی سقوط کرد. اما تا به خودش آمد متوجه شد که تعداد بی‌شماری مار، به پاهای او پیچیده‌اند. در همین وقت با «شامارن» روبرو شد، شاه ماران. همینجا است که عشقی بین تاماسب و شاماران شکل می‌گیرد. اما ماجرای شاماران و تاماسب به کجا رسید؟,"['داستان و رمان', 'داستان و رمان ایرانی']",https://newcdn.fidibo.com/images/books/122750_66609_normal.jpg
بامداد خمار,فتانه حاج سید جوادی(پروین),,شیما درخشش,"۵۴,۰۰۰",آوانامه,۱۳۹۸/۱۲/۱۲,فارسی,1005.29,فتانه حاج سید جوادی (پروین) در آغاز سخن از لسان‌الغیب حافظ شیرازی مدد می جوید و کتاب خود را با این بیت آغاز می‌کند: دیدی ای دل که غم یار دگر بار چه کرد چون بشد دلبر و با یار وفادار چه کرد وی در کتاب پر مخاطب «بامداد خمار» که به چاپ شصت و یکم رسیده است به روابط اجتماعی مانند عشق، مرگ، نفرت، پیچیدگی‌های روابط انسانی و... که همیشه از مسائل و دغدغه‌های زندگی ما هستند می‌پردازد. این اثر داستان زندگی دختری به نام محبوبه است که در سال‌های پایانی عمر، آن را برای برادرزاده‌اش سودابه تعریف می‌کند. سودابه که همه معتقدند شباهت زیادی به عمه‌اش دارد به عقیده‌ی پدر و مادرش در آستانه‌ی ازدواجی احساسی و عجولانه قرار گرفته است. آن‌ها از سودابه خواسته‌اند داستان عمه‌اش را بشنود و سپس تصمیم بگیرد. محبوبه داستان عاشقی خودش را که در اولین سال‌های حکومت رضاشاه در ایران اتفاق افتاده است، تعریف می‌کند؛ داستان عشق دختری از خانواده‌ای فرهیخته به شاگرد نجاری به نام رحیم. محبوبه از پافشاری خودش برای این ازدواج می‌گوید و آنچه بر سر این ازدواج آمده است را روایت می‌کند. نویسنده در کتاب «بامداد خمار» از طرح داستان در داستان پیروی می‌کند و با مهارت خود توانسته پیوستگی اصلی داستان را حفظ کند. خانم سید جوادی در مصاحبه‌ای خاطر نشان می‌کند که نام کتاب را از این بیت از سعدی «به راحت نفسی، رنج پایدار مجوی/شب شراب نیرزد به بامداد خمار» انتخاب کرده‌است. این کتاب پرمخاطب به چند زبان دیگر هم ترجمه شده است. با پروین آشنا شوید فتانه حاج سید جوادی با نام هنری پروین در سال ۱۳۲۴ در کازرون دیده به جهان گشود. در سنین جوانی تحصیل در رشته زبان انگلیسی را انتخاب کرد. وی از کودکی به نویسندگی علاقه داشته و در ۵۰ سالگی دست به قلم شد و پرفروش‌ترین کتاب سال ۱۳۷۴، «بامداد خمار» را روانه بازار کرد. اثر دیگر این نویسنده مشهور اما کم‌کار «در خلوت خواب» است که سال ۱۳۷۷ منتشر شد. برشی از کتاب - بهار بود. نسیم بهاری بود. بوی شب بوها در گلدان بود. گل‌های شوخ‌چشم و زرد و بنفشه بود. صدای ساییده‌شدن برگ درخت‌های چنار در اثر باد بهاری بود و آواز قمر بود. آواز قمر. - خندید و من خوشحال شدم. دندان‌هایش ردیف و سفید و محکم بود. مثل این که مشکل فقط دندان‌های او بود که کمتر از دندان‌های پسر عطاالدوله نبودند. قربان قدرت خدا بروم. این شاگرد نجار در این دکان کوچک چه‌قدر زیباتر از پسر محترم و زیبای شازده‌خانم می‌نمود. یا شاید به چشم من این‌طور بود. الحق که جای او این نبود. جای او در کاخ پادشاهی بود.,"['داستان و رمان', 'داستان و رمان ایرانی']",https://newcdn.fidibo.com/images/books/97015_18284_normal.jpg
ربکا,دافنه دوموریه,صدف محسنی,بهناز جعفری ، رضا عمرانی ، سارا بهرامی,"۵۰,۰۰۰",ماه آوا,۱۴۰۰/۱۱/۰۱,فارسی,686.03,"رمان عاشقانه ربکا یکی از مهم‌ترین کتاب‌های عاشقانه کلاسیک ادبیات جهان است. دافنه دوموریه با انتشار این اثر در سال 1934 نام خودش را به عنوان نویسنده‌ای ماندگار در تاریخ ادبیات ثبت کرد. 
خلاصه داستان ربکا؛ قصه‌ی دختری جوان ندیمه‌ی خانم وان هارپر است که دائم در حال سفر به دور دنیاست. در یکی از سفرهای هارپر به هتلی ییلاقی،‌ ندیمه او با مردی ثروتمند و جذاب به نام ماکسیم دووینتر آشنا می‌شود و مدتی بعد بر خلاف هنجارهای اجتماعی آن دوران ماکسیم از ندیمه خواستگاری کرده و آن‌ها با هم ازدواج می‌کنند. ماکسیم ندیمه سابق و همسر فعلی‌اش را به قصر بزرگش یعنی ماندرلی می‌برد. دختر در آن‌جا با ماجرای پر پیچ و خم و جالب همسر سابق ماکسیم یعنی «ربکا» آشنا می‌شود و به خاطر ارادت دیگر اشخاص قصر به ربکا دختر جوان کم‌کم مرعوب شخصیت ربکا می‌شود و این آغاز کشف و شهود اوست. 
این کتاب به شیوه‌ای کاملا نو و با انتخاب راوی غیرمعمول در ادبیات کلاسیک جهان نوشته شده که بر جذابیت‌های آن افزوده است. خوانندگان در شروع این رمان با یکی از جذاب‌ترین شروع‌های رمان رو به رو می‌شوند. 
ربکا با این جمله شروع می‌شود:
«دیشب خواب دیدم به ماندرلی برگشته‌ام. انگار کنار در باغ ایستاده بودم و تا مدتی نمی‌توانستم وارد شوم، چون راهم را بسته بودند. در عالم رویا دربان را صدا زدم ولی جوابی نشنیدم. وقتی از میان میله‌های زنگ زده در نگاه کردم، دیدم که اتاق دربان متروک بود.»
چنین آغاز رمانی پیش از این سابقه نداشته و رمان‌های عاشقانه کلاسیک با توصیف رویای شخصیت اصلی شروع نمی‌شوند که این خود بدعتی در زمینه روایت محسوب می‌شود.
از رمان عاشقانه ربکا ترجمه‌های گوناگونی منتشر شده که از بهترین ترجمه‌های ربکا می‌توان به ترجمه صدف محسنی از نشر پارسه اشاره کرد که از روی همین کتاب، سریال صوتی ربکا نیز تولید شده است. 
همچنین از رمان ربکا اقتباس‌های سینمایی و تئاتری زیادی نیز صورت گرفته که از جمله مشهورترین آن‌ها می‌توان به اقتباس فیلم Rebecca آلفرد هیچکاک کارگردان بزرگ سینما اشاره کرد. 
نمایش  صوتی ربکا برای اولین‌بار توسط نشر ماه‌آوا به همراه گروهی بزرگ از بهترین بازیگران و هنرمندان ایرانی تهیه و منتشر شده است. 
تنظیم نمایشی متن و کارگردانی: رضا عمرانی 
با هنرمندی:
بهناز جعفری، بهرام ابراهیمی، رضا عمرانی، امیرحسین صدیق، راضیه هاشمی
و با حضور افتخاری: سارا بهرامی
بازیگران:
نگین خواجه‌نصیر، مهرداد مهماندوست، محسن بهرامی، حمید یزدانی، احمد لشینی، امیر فرحان‌نیا، سپیده مالمیر، تایماز رضوانی، گشتاسب امجدی، نوتاش نیک‌نژاد، محمود هادی‌زاده، حمیده کریمی، شرگان انورزاده، احمد غلامی، نسرین رضائی، سپیده سلیمیان، پروین دشتی، مهدی شاه‌حسینی، آرش رستمی، فروغ بهرامی، سروش اعتصامی","['داستان و رمان', 'داستان و رمان خارجی', 'داستان و رمان انگلیس']",https://newcdn.fidibo.com/images/books/126233_69347_normal.jpg
بالاخره یه روزی قشنگ حرف می‌زنم,دیوید سداریس,پیمان خاکسار,هوتن شکیبا,"۴۰,۰۰۰",رادیو گوشه,۱۴۰۰/۰۷/۲۶,فارسی,1069.01,"همیشه کتاب‌ها قرار نیست درباره‌ی چیزهای مهم و قلمبه سلمبه باشند، گاهی کتاب‌ها فقط نوشته می‌شوند که آدم‌ها را بخندانند. نوشته‌های دیوید سداریس، طنزنویس آمریکایی هم در این دسته قرار می‌گیرند. او روایتگر ماهری است و بلد است خنده را روی لب‌های خوانندگانش بیاورد و آن‌ها را از بند زمان و مکان خارج شد. بالاخره یه روزی قشنگ حرف می‌زنم یکی از بهترین کتاب‌های این نویسنده است. کتابی که خوانندگان زیادی در سراسر جهان دارد.
درباره کتاب صوتی بالاخره یه روزی قشنگ حرف می‌زنم
بالاخره یه روزی قشنگ حرف می‌زنم یا همان «me talk pretty one day» اولین‌بار سال ۲۰۰۰ در آمریکا منتشر شد و به‌سرعت به بالای فهرست پرفروش‌های نیویورک‌تایمز راه پیدا کرد. این کتاب مجموعه مقالاتی است که سداریس از زبان خودش نوشته شده است و دو بخش اصلی دارد. بخش اول به روزگار نوجوانی او در کارولینای شمالی پرداخته است و در آن از تلاش‌های سداریس برای تلفظ کردن نام خودش و تصحیح سین و شین در کلماتش حرف زده است. بخش دوم کتاب هم به زندگی سداریس همراه با شریک زندگی‌اش در فرانسه اختصاص دارد و تلاش او را برای حرف‌زدن و ارتباط برقرار کردن بدون تسلط به زبان فرانسه به تصویر می‌کشد.
این کتاب در مجموع ۲۶ مقاله است و می‌توان آن را در دسته‌بندی خودزندگینامه‌ها قرار داد. خود زندگینامه‌ای که پر از جزئیات بامزه است و هرکسی می‌تواند با آن همذات‌پنداری کند. این کتاب تاکنون تا به بیش از سی زبان مختلف برگردانده شده و صدها هزار نسخه از آن در سراسر دنیا فروخته شده است.
نقد و بررسی کتاب بالاخره یه روزی قشنگ حرف می‌زنم
بالاخره یه روزی قشنگ حرف می‌زنم جستاری است که افراد زیادی آن را تحسین کرده‌اند. در نقد لایبراری ژورنال درباره این کتاب آمده است: «او بلد است تجربیات زندگی‌اش را به طنز تبدیل کند به شکلی که هم سرگرم‌کننده باشد و هم تفسیری از زندگی بشر ارائه کند.» تأثیرگذار، پرشور و ظریف کلمات دیگری هستند که کتاب سداریس با آن‌ها توصیف شده‌اند. خوانندگان این اثر هم اقبال زیادی به آن نشان داده‌اند. در حقیقت می‌توان گفت سداریس توانسته است با استفاده از جزئیات ساده‌ی زندگی، روابط خانوادگی و چاشنی کردن کمی بلاهت تصویری بسازد که افراد زیادی با آن ارتباط برقرار کنند. نثر کتاب بالاخره یه روزی قشنگ حرف می‌زنم جذاب و گیراست و کمتر کسی وجود دارد که خواندن این کتاب را شروع کرده اما به‌راحتی آن را زمین گذاشته باشد. زاویه‌ی نگاه سداریس در این کتاب می‌تواند عینک جدیدی به خواننده بدهد که شاید در موقعیت‌های شخصی زندگی خودش هم کارآمد باشد.
درباره دیوید سداریس، مردی که می‌خنداند
دیوید ریموند سداریس متولد سال ۱۹۵۶ در نیویورک است. او در نوجوانی و جوانی به هنرهای تجسمی گرایش داشت اما موفقیت چندانی در کارنامه‌اش به دست نیامد. بعدها و در دهه‌ی هشتاد میلادی به دانشگاه هنر در شیکاگو فارغ التحصیل شد اما شناخته شدن او به سال ۱۹۹۲ برمی‌گردد زمانی که داستان‌های طنزش را در رادیو می‌خواند و توانست افراد زیادی را پای حرف‌هایش بنشاند.
سداریس شاید در ایران چندان شناخته شده نباشد اما در آمریکا موفق‌ترین طنزپرداز سال‌های اخیر است و جوایز ارزشمند زیادی را به دست آورده است. برهنه، تعطیلات روی یخ، بیا با جغدها درباره‌ی دیابت تحقیق کنیم، مادر بزرگت رو از اینجا ببر و تب بشکه تعدادی از کتاب‌های این نویسنده‌اند که در فهرست پرفروش‌ترین‌های نیویورک تایمز قرار گرفته‌اند. کتاب دیگری که در سبکی مشابه بالاخره یه روزی قشنگ حرف می‌زنم نوشته شده و بسیاری آن را بهترین اثر سد ارس می‌دارند هم کالیپسو نام دارد.
انتشار بالاخره یه روزی قشنگ حرف می‌زنم به فارسی
پیمان خاکسار یکی از پرکارترین نویسندگان سال‌های اخیر ایران است که کتاب‌هایش را انتشارات چشمه چاپ می‌کند. او استاد پیدا کردن نویسنده‌های نابی است که آثارشان کمتر در ایران ترجمه شده‌اند و این آثار را با وسواس به فارسی برمی‌گرداند. آثار دیوید سداریس را هم این مترجم به فارسی برگردانده است. بالاخره یه روزی حرف می‌زنم با ترجمه‌ی پیمان خاکسار در ایران هم به کتاب پرطرفداری تبدیل شد و رادیو گوشه آن را با صدای هوتن شکیبا منتشر کرد. کتاب صوتی بالاخره یه روزی قشنگ حرف می‌زنم با صدای هوتن شکیبا بازیگر نام آشنای کشورمان، در همین صفحه در فیدیبو در دسترس است و شما می‌توانید آن را روی گوشی هوشمند یا تبلتان بشنوید و لحظات شاد و مفرحی داشته باشید.
پیشنهاد کتاب برای علاقه مندان به بالاخره یه روزی قشنگ حرف می‌زنم
طنز بخش مهمی از ادبیات دنیاست و بسیاری از نویسندگان بزرگ تاریخ از این روش برای بیان جهان بینی‌ و البته انتقاداتشان استفاده کرده‌اند. سداریس هم از این قاعده مستثنی نیست و با نگاه کمی اغراق‌شده‌اش در کتاب بالاخره یه روزی قشنگ حرف می‌زنم تلاش کرده است بعضی جنبه‌های زندگی را برای خواننده برجسته کرده و او را به فکر کردن وادار کند. آثار دیگری هم در دنیا با چنین خاصیتی نوشته شده‌اند. کتاب تقلب اثر دیوید راکف یکی از این کتاب‌هاست. من گفته بودم اینجا باید کیک باشه اثر اسلوان کورسلی هم کتاب جالب دیگری است که برای علاقه‌مندان به بالاخره یه روزی قشنگ حرف می‌زنم مناسب است. همه‌ی چیزهایی که هیچ وقت بهت نگفتم و شاید باید با کسی حرف بزنی آثار دیگری هستند که به خوانندگان کتاب سداریس پیشنهاد می‌شوند.
در بخشی از کتاب صوتی بالاخره یه روزی قشنگ حرف می‌زنم می‌شنویم
پدرم عاشق جاز است. یک مجموعه‌ی پر و پیمان نوار و صفحه دارد که تا از سرکار برمی‌گردد می‌رود سراغ‌شان و یکی را برمی‌دارد و گوش می‌دهد. حتا وقت‌هایی که با اخلاق سگی می‌آید خانه کافی است که دکستر گوردون‌اش را بگذارد و یک مارتینی دست بگیرد و تمام عصبیتش آب بشود و برود توی زمین. این جور مواقع چیزی از او نمی‌شنویم به جز: «زیباست، واقعاً زیباست.» به‌محض این که سوزن روی صفحه می‌نشیند کراواتش را شل می‌کند و تبدیل می‌شود به یک آدم دیگر، دیگر آن مهندس محافظه‌کار با جیب‌هایی پر از مدادهای آی بی ام نیست که روی شان برجسته نوشته فکر کن.
«وای خدا، یکی به من بگه مگه این یارو چندتا دهن داره؟ یه بار توی جاز کلاب بل نت دیدمش، به خدا نزدیک بود باد سازش از روی صندلی پرتم کنه پایین! آدم تو عمرش ممکنه فقط یه بار همچین آدم بااستعدادی رو ببینه. یه همچین آدمایی مثل ستاره‌ی هالی‌ان. بعد فکرش رو بکن، من ردیف اول نشسته بودم و داشتم تماشاش می‌کردم. باورت می‌شه؟»
گفتم«عجب، چه کیفی کردی!»
همراهی با او کار غلطی بود، باعث می‌شد بیشتر تحریک شود.
گفت«مگه می‌شه بدون این که ببینیش نظر بدی؟ چه کیفی کردی! برو پی کارت ببینم. تو هیچی نمی‌فهمی. اگه با یه تبر لب‌هاش رو می‌زدی بازهم بهتر از تمام نوازنده‌های دنیا می‌زد. این قدر کارش درست بود.»
 ","['داستان و رمان', 'داستان و رمان خارجی', 'داستان و رمان آمریکا']",https://newcdn.fidibo.com/images/books/121763_18191_normal.jpg
صد سال تنهایی,گابریل گارسیا مارکز,بهمن فرزانه,مهدی پاکدل,"۴۲,۰۰۰",نوین کتاب,۱۳۹۷/۰۴/۱۵,فارسی,966.86,"صد سال تنهایی
شاید ما آثار ادبی مشهوری را بخوانیم، ولی با بعضی از آنها زندگی می‌کنیم.این رمان اثر گابریل گارسیا مارکز، نویسنده کلمبیایی است. وقتی اولین بار خواندن این شاهکار ادبی را شروع کنید، نمیتوانید لحظهای متوقف شوید. تنها نوشیدن یک لیوان قهوه، چشم‌های خواب‌آلودتان را نگه می دارد تا داستان را به پایان ببرید.
زبان شاعرانه رمان، حوزه تاریخی و پیچیدگی‌های موضوعی و سبک منحصر به فردش یعنی «رئالیسم جادویی»، مرا هر آن به سوی خود می‌کشاند. در کتاب، ادبیات، سیاست و تاریخ آمریکای لاتین و تجربه‌های شخصی نویسنده به وضوح نمایان است. بعد از تمام کردن کتاب و یک هفته در اندیشه آن بودن، باری دیگر از نو شروع به خواندن خواهید کرد.
درباره کتاب
ماجرای کتاب از صحنه اعدام سرهنگ آئورلیانو بوئندیا آغاز می‌شود. درحالیکه مقابل جوخه اعدام ایستاده و خاطرات گذشته‌اش را مرور می‌کند، یعنی زمان آغاز به وجود آمدن دهکده ماکوندو زمانی که جهان چنان تازه بود که بسیاری چیزها هنوز اسمی نداشتند و برای نامیدنشان می‌بایست با انگشت به آنها اشاره کنی.
در این رمان به شرح زندگی شش نسل خانواده بوئندیا پرداخته شده که نسل اول آن‌ها در دهکده‌ای به نام ماکوندو ساکن می‌شود. داستان از زبان سوم شخص حکایت می‌شود.
سبک این رمان رئالیسم جادویی است. مارکز با نوشتن از کولیها از همان ابتدای رمان به شرح کارهای جادویی آنها می‌پردازد و شگفتی های مربوط به حضور آنها در دهکده را در خلال داستان کش و قوس می‌دهد تا حوادثی که به واقعیت زندگی در کلمبیا شباهت دارند با جادوهایی که در این داستان رخ می‌دهند ادغام شده و سبک رئالیسم جادویی به وجود آید. ناپدید شدن و مرگ بعضی از شخصیت های داستان به جادویی شدن روایت‌ها می‌افزاید.
برای مطالعه کامل کتاب، نسخه الکترونیکی آن را از سایت فیدیبو دانلود نمایید، همچنین اگر از گوش فرا دادن به داستان بیشتر از خواندن لذت می‌برید، می‌توانید به صورت آنلاین کتاب صوتی را خریداری کنید.
  نقد کتاب
یکی از آثار ماندگار قرن بیست و یکم، رمان شناخته شده و تحسین شده گابریل گارسیا مارکز است. رمانی غنی و درخشان از زندگی و مرگ و تراژدی بشر. داستان نجیب، زیبا و طنزانه خانواده بوئندیا، همه‌ی انسانیت را می‌بینیم، همانطور که در تاریخ، اسطوره ها، رشد و انقراض ماکوندو، همه‌ی آمریکای لاتین را باز خواهیم دید.
عشق و شهوت، جنگ و انقلاب، ثروت و فقر، جوانی و سالخوردگی، زندگی و مرگ، جستجو برای صلح و حقیقت، هم اینها موضوعات اصلی کتاب هستند. این رمان، هر فردی را با هر دیدگاهی به خود جذب می‌کند، بی‌آنکه او را بدون کسب آگاهی ترک کند. ترجمه این کتاب به چندین زبان دنیا، کاری کمتر از کنکاش در تاریخچه نژاد بشر نیست.
چه چیزی باعث می‌شود که این کتاب به طور جهانی تحسین شود؟ احتمالا نیاز به لیستی طولانی دارد. زبان زیبای رمان، تصاویر شگفت انگیز و سبک عجیب و غریبش، این کتاب را به رمانی منحصر به فرد تبدیل کرده است. موضوع باور نکردنی در این است که گارسیا مارکز تاریخ پیچیده کلمبیا را از همان ابتدا به عنوان مستعمره حکومت اسپانیا تا اواسط قرن بیستم را در بر گرفته است و آن را از طریق چشم خانواده بئوندیا و شهر خیالیش روایت می‌کند. تاریخ با زندگی بسیار پیچیدهِ شخصی اعضای مختلف خانواده بئوندیا و پدیده‌های جادویی و فوق‌العاده اش بیان می‌شود. در واقع، وقتی کتاب بیرون آمد، بر خلاف چیزی بود که هر کس پیش از آن خوانده بود.
رمان، داستان حماسی هفت نسل از خانواده بوئندیا در شهر خیالی ماکوندو در کلمبیا را روایت می‌کند که به صورت فشرده در کتاب گنجانده شده است. به طور کلی، رمان آسان برای خواندن نیست، حتی سخت تر از آنی است که انتظار دارید. همین باعث می‌شود بارها و بارها نیاز به خواندن آن پیدا کنید. در همین راستا، پابلو نرودا آن را بزرگترین وحی در زبان اسپانیایی بعد از دون کیشوت نامید.
هر صفحه از کتاب پر از زندگی است و خواننده را فراتر از چیزی که انتظار دارد، جذب می‌کند. در این رمان هیچ جمله بیهوده‌ای استفاده نشده است، تنها انتقال پیام‌ها وجود دارد و شما باید همه چیز را در همان لحظهای که می خوانید متوجه شوید. داستان روایتی غیرخطی دارد، به این دلیل که نویسنده سعی در این دارد که بگوید تاریخ تکرارپذیر است. با این حال، شخصیت‌ها به خوبی ساخته و پرداخته می‌شوند. جادوها و اتفاقات غیر واقعی به عنوان ارکان‌هایی برای پرش و جذابیت در داستان استفاده شده است، وگرنه نبود آنها به کلیت داستان ضربه می‌زد. هر یک از این جادوگری‌ها اگر از داستان حذف می شدند، رمان حرفی برای گفتن نداشت.
هر یک از صفحه های کتاب در ماهیت سورئالیسم و به شکلی فوق‌العاده پر شده است، حتی روابط عرفانی را با ابعاد افسانه‌ای در هم می‌آمیزد و تاریخ را به عنوان نمایشنامه‌ای بی‌انتها تبدیل می‌کند و از طریق هر نسل دوباره و دوباره بازگو می‌شود. در هر تکرار، تغییرات خارق‌العاده‌ای به شکل یک هزاتوی ایجاد می‌شود و شخصیت‌ها به نظر می‌رسد قادر به فرار از دالان پر پیچ و خم نیستند.
مارکز در سال 1982 وقتی که جایزه نوبل را پذیرفت، درباره این رمان چنین گفت: «قلمرو بی حد و حصر مردان و زنان تاریخی ناخوشایند که انسجام بی حد و حصرش آنها را به افسانه تبدیل می‌کند». گذشته خانواده مارکز، پر از مردان خالی از سکنه و تاریخی عظیمی از استعمار، جنگ‌های داخلی، دیکتاتوری، ظلم و ستم، غارت و رها کردن.
جملات زیبای کتاب
* «این برای من کافی است تا مطمئن شوم که تو و من در این لحظه وجود داریم»
* «هر دو آنها باقی می‌مانند در جهان خالی که در آن تنها واقعیت روزمره و ابدی عشق بود»
* «همیشه به یاد داشته باشید که گذشته دروغ است، این حافظه هیچ بازگشتی ندارد، هر بهاری که می گذرد، دیگر بر نمی‌گردد، و حتی شدید‌ترین عشق های حقیقتی کوتاه مدت‌اند»
* «بنابراین، آنها در واقعیتی زندگی می‌کردند که در حال لغزش بود، لحظه‌ای توسط کلمات گرفتار شدند، اما زمانی که ارزش نامه‌های نوشته شده را فراموش کردند، می‌توانستند بدون وقفه فرار کنند».
* «راز یک سالخوردگی خوب، یک قرارداد محترمانه با تنهایی است»
* «هیچ آرمانی در زندگی ارزش این همه سرافکندگی و خفت را ندارد»
* «مردها چه قدر عجیبند! از یک طرف تمام عمر خود را به جنگ با کشیش‌ها می‌گذرانند و از طرف دیگر کتاب دعا هدیه می‌دهند»
* «آنچه از تو ناراحتم می‌کند این است که همیشه درست آنچه را که نباید بگویی، می‌گویی»
* «ادبیات بهترین بازیچه‌ای است که بشر اختراع کرده است تا مردم را مسخره کند»
* «زن گذاشت تا اشک او تمام شود. با نوک انگشتان سر او را نوازش می‌کرد و بدون اینکه او را وادار به اعتراف کند که به خاطر عشق اشک می‌ریزد، فوراً قدیمی‌ترین گریه تاریخ بشر را شناخت»
* «همیشه چیزی برای دوست داشتن وجود دارد»
* «اولین آنها را به درختی بستند و آخرین آن‌ها طعمه مورچه‌ها می‌شود. نسل‌های محکوم به صد سال تنهایی فرصت مجددی روی زمین نداشتند»
* «وقتی کسی مُرده‌ای زیر خاک ندارد، به آن خاک تعلق ندارد»
  دیگر آثار گابریل گارسیا مارکز
پاییز پدرسالار
سرگذشت یک غریق    
زیستن برای بازگفتن
خزان خودکامه
عشق سال‌های وبا
ژنرال در هزارتوی خود
مشخصات کتاب
بهترین ترجمه این کتاب توسط بهمن فرزانه به صورت بسیار روان انجام شده است.
نویسنده: گابریل گارسیا مارکز
ترجمه: بهمن فرزانه
انتشارات: امیر کبیر
صفحات: ۴۰۸
 ","['داستان و رمان', 'داستان و رمان خارجی', 'داستان و رمان آمریکای جنوبی']",https://newcdn.fidibo.com/images/books/81989_38976_normal.jpg
دختر پرتقالی,یوستین گوردر,مهوش خرمی‌‌پور,آرمان سلطان‌زاده,"۳۱,۰۰۰",آوانامه,۱۳۹۸/۱۲/۲۴,فارسی,304.3,فلاسفه در طول تاریخ در پی پاسخ به این پرسش بوده‌اند که بشر از کجا آمده، به کجا می‌رود و سرانجامش چه می‌شود. پرسش‌هایی از این دست سبب شد مباحث پیچیده‌ای شکل بگیرد که اکثر انسان‌ها در درک آن دچار مشکل شوند. در سال‌های اخیر نویسندگان و اساتید فلسفه بر آن شدند تا این مباحث پیچیده را در قالب داستان و به صورت سهل و آسان در اختیار مخاطبان خود قرار دهند که می‌توان «یوستین گوردر» را در این دسته جای داد. وی بعد از انتشار کتاب «دنیای سوفی» کتاب «دختر پرتقالی» را روانه بازار کتاب کرد تا به سوالات دیگری در باب فلسفه بپردازد. در این کتاب داستان پسر پانزده‌ ساله‌ای مطرح می‌شود که به‌طور اتفاقی به دست‌نوشته‌ای از پدرش برمی‌خورد. در حالی که پدرش ۱۱ سال پیش به دلیل ابتلا به بیماری صعب‌العلاجی از دنیا رفته و در آستانه مرگ، نامه‌ی دور و درازی برای پسرش از خود به جا گذاشته‌است. به گفته مادرش، بیشترین غم و اندوه پدر در آستانه مرگ این بوده‌است که پیش از آن‌که بتواند پسرش را بشناسد باید بمیرد. دختر پرتقالی در واقع گفتگوی فلسفی و شاعرانه بین این پدر و پسر است که در دو زمان مختلف زیسته‌اند. پدر ماجرای آشنایی با دختری را به شیوه‌ای جذاب برای پسرش بازگو می‌کند. پسر با خواندن یادداشت‌های پدرش دید جدیدی نسبت به زندگی پیدا می‌کند. برشی از کتاب داستان دختر پرتقالی در بعد از ظهری شروع شد که من جلوی تئاتر ملی منتظر اتوبوس ایستاده بودم. اواخر دهه ۱۹۷۰ و آخر پاییز بود. هنوز به یاد دارم که در فکر پذیرفته شدنم در دانشکده‌ی پزشکی بودم؛ احساس عجیبی داشتم. در این فکر بودم که روزی یک پزشک واقعی می‌شوم و بیمارهایی خواهم داشت که سرنوشت‌شان را به دست من می‌سپارند. خودم را با یک روپوش سفید در پشت میز تحریری بزرگ مجسم می‌کردم که در حال حرف زدن با بیمارانم... در این میان بالاخره اتوبوس از راه رسید، از دور آن را می‌دیدم...,"['داستان و رمان', 'داستان و رمان خارجی', 'داستان و رمان سایر کشورها']",https://newcdn.fidibo.com/images/books/97162_84805_normal.jpg
ناطور دشت,جی دی سلینجر,مریم صالحی ، مهدی آذری,آرمان سلطان‌زاده,"۳۴,۰۰۰",آوانامه,۱۳۹۷/۰۹/۱۰,فارسی,409.73,"نام سلینجر نویسنده انزوا دوست آمریکایی به رمان ناطور دشت گره خورده است. او در این رمان به خوبی توانسته زندگی جوانان بعد از جنگ در امریکا را به تصویر بکشد. هولدن کالفید شخصیت اول این داستان به قدری خوب پرداخته شده که نام او بعد از خواندن این کتاب هرگز از ذهن پاک نمیشود. هولدن کالفید حالا یک شخصیت معروف و محبوب در دنیای ادبیات است و تبدیل به یک نماد از تنهایی و سرگشتگی شده است.
خلاصه کتاب صوتی ناطوردشت
ناطوردشت شرح سرگشتگی و تنهایی جوانان معاصر بعد از جنگ است. سلینجر در این داستان روایتی از یک پسر 17 ساله دارد که از مدرسه اخراج شده است. هولدن کالفید برای انیکه خانواده‌اش متوجه اخراج او نشوند تنها چند روز تا تعطیلات سال نو زمان دارد. به همین دلیل تصمیم می‌گیرد به خانه نرود. او در این سه روز با اتفاقات عجیبی مواجه می‌شود.
درباره کتاب ناطور دشت
کتاب ناطور دشت رمانی است اثر نویسنده معروف آمریکایی جی. دی. سلینجر. این کتاب در سال 1945 منتشر شد و مخاطبان اصلی او بزرگسالان بودند، اما به دلیل این که شخصیت اصلی داستان یعنی هولدن نوجوانی شانزده ساله است مورد توجه بسیاری از نوجوانان هم قرار گرفت. این رمان یکی از رمان‌های مشهور  آمریکایی است که به بیش از سی و پنج زبان دنیا ترجمه شده و جزو صد کتابی که قبل از مرگ باید خواند است. سلینجر در این کتاب  به نوعی نسل بعد از جنگ را به خواننده معرفی می‌کند. او با توصیفات و شخصیت‌پردازی درخشان خود نام هولدن کالفید را در ادبیات آمریکا جاودانه کرد.
این داستان از زبان هولدن روایت می‌شود. به همین دلیل سلینجر برای اینکه بتواند شخصیت او را به خوبی معرفی کند لحن عامیانه و کوچه بازاری را برای او انتخاب کرده است. در بخش‌هایی از کتاب متناسب با شرایط و موقعیتی که شخصیت اصلی در آن قرار می‌گیرد سلینجر از کلمات رکیک هم استفاده کرده است. به همین دلیل خواندن این کتاب برای افراد زیر چهارده سال توصیه نمی‌شود.
زمان کتاب صوتی ناطوردشت 07 ساعت 26 دقیقه است. این کتاب با ترجمه مهدی آذری و مریم صالحی و با صدای  آرمان سلطان زاده از سوی انتشارات آوانامه منتشر شده است.
هولدن کالفیلد و محبوبیت در آمریکا
هولدن کالفیلد شخصیت اول داستان رمان ناطور دشت است. او سال‌هاست که بعد از انتشار این کتاب‌ها حتی به نمادی از جوانان بعد از جنگ در آمریکا تبدیل شده است. سلینجر با شخصیت‌پردازی فوق‌العاده‌اش در این داستان هولدن را پسری با احساس و با استعداد که از دنیای آدم ‌بزرگ‌ها خوشش نمی‌آید نشان می‌دهد. هولدن نمادی از افرادی است که اگرچه می‌داند جامعه با افکار پوچ و بی‌منطق پر شده اما کاری هم نمی‌تواند برای این موضوع کند. او دنیای لطیف و زیبایی دارد و سرشار از هوش و استعداد است. هولدن بیشتر از سن خود می‌فهمد و علاقه او به کودکان هم در این داستان موج می‌زند. او را می‌توان به عنوان جوان قرن 20 آمریکا معرفی کرد کسی که نگران جامعه و سرنوشت افراد است، کتاب می‌خواند و متفکر است. اما هنوز به شکل جدی برای زندگی خود برنامه‌ای ندارد و مسیر زندگی‌اش را گم کرده است. موضوعی که بین بسیاری از جوانان امروز مشترک است. به همین دلیل بسیاری از افراد به ویژه نوجوانان با او همذات پنداری می‌کنند.
درباره جی دی سلینجر
جروم دیوید سلینجر که با نام جی.دی سلینجر شهرت دارد در سال 1919 به دنيا آمد. سلینجر نویسنده عجیبی است و به انزوا و تنهایی‌اش شهرت دارد. او سال‌ها در جبه‌های جنگ حضور داشته و تاثیر این حضور را می‌توان در بسیاری از داستان‌های او دید. سلینجر در توصیف شخصیت‌ها و فضاسازی در داستان‌های خود چه رمان و چه داستان کوتاه استادی تمام عیار است. او اگرچه خجالتی و کم رو بوده اما همه‌ی حرف‌ها و دغدغه‌های خود را در داستان‌هایش آورده است و به صراحت آن‌ها رابیان کرده است. تقریبا بیشتر داستان‌هی او به ویژه بهترین داستان‌های سلینجر برگرفته از تجربیات شخصی او در دوران جنگ است. او کتاب ناطور دشت را هم در زمان حضورش در جبهه‌های جنگ نوشت. البته رد جنگ را نمی‌توان در رمان ناطور دشت پیدا کرد چرا که این رمان بیشتر مربوط به آدم‌های بعد از جنگ است.
سلینجر و سینما
داستان‌های سلیجر برای قاب فیلم همیشه گزینه خوبی بوده‌اند به طوری که بسیاری از کارگردانان مطرح سینمای جهان مثل «بیلی وایلدر»، «استیون اسپیلبرگ» و «الیا کازان» سعی داشتند از روی داستان‌های او به ویژه ناطور دشت فیلمی بسازند. اما سلینجر هیچ‌گاه راضی نشد. او در پاسخ به همه این افراد گفت که :«نمی‌توانم چنین اجازه‌ای را بدهم. چون هولدن خوشش نمی‌آید!». البته کارگردان‌هایی نیز بودند که بعد از مرگ سلینجر بدون اجازه با اقتباس از داستان‌های او فیلم ساختند.
در بخشی از کتاب صوتی ناطور دشت می‌شنویم
«اگر کسی کاری را خیلی خوب انجام بدهد، بعد از مدتی دیگر مواظب رفتارش نیست و تظاهر و خودنمایی می‌کند و آن وقت دیگر خوب نیست. با این حال باید اعتراف کنم که لانت‌ها تنها کسانی بودند که در تمام نمایش یک مخ سالم توی سرشان است.»
این برخلاف قوانین و اصول زندگی‌ام بود اما آن‌قدر افسرده بودم که حتی به این موضوع فکر نکردم. خیلی وحشتناک است که آدم وقتی افسرده است، حتی نمی‌تواند فکر کند.
«مشکل دخترها این است که اگر پسری را دوست داشته باشند، هرچقدر او آدم پستی باشد می‌گویند او عقده حقارت دارد و اگر آن‌ها از کسی خوششان نیاید، هر چقدر او پسر خوبی باشد یا عقده حقارت داشته باشد، آن‌ها می‌گویند او آدم خودخواه و مغروری است حتی دخترهای باهوش و زرنگ اینجوری هستند.»
کتاب صوتی ناطور دشت با صدای مهد پاکدل نیز خوانده شده که می توانید آن را نیز تهیه کنید.","['داستان و رمان', 'داستان و رمان خارجی', 'داستان و رمان آمریکا']",https://newcdn.fidibo.com/images/books/87369_48126_normal.jpg
سال بلوا,عباس معروفی‌,,عاطفه رضوی,"۳۹,۰۰۰",آوانامه,۱۳۹۷/۰۵/۰۶,فارسی,625.93,"قصه عشق‌های گرم و سردی که در بستر حوادث و سنت‌های جامعه روایت می‌شوند و وضع زنان را نشان می‌دهند اگرچه تلخ و تاریک‌اند اما همیشه قصه‌های جذاب و خواندنی بوده‌اند. کتاب‌های زیادی در ایران درباره زنان و زندگی آن‌ها در جامعه تاریک و مردسالار نوشته‌شده است؛ اما شاید بتوان به صراحت گفت «سال بلوا» اثر عباس معروفی یکی از بهترین نمونه‌های رمان عاشقانه با فضای خاص خود است.
خلاصه داستان سال بلوا
سال بلوا روایتی عاشقانه است از زندگی دختری به نام نوشا. پدر نوشا؛ سرهنگ نيلوفري؛ مردی است كه برای ساختن آینده‌ی دخترش به شهرستان «سنگسر» در استان سمنان مهاجرت می‌کند؛ اما زندگی نوشا آن‌طور که تصور می‌شود پیش نمی‌رود؛ اما که هفده سال دارد در کوچه عاشق مردی کوزه‌گر به نام حسينا مي‌شود. از طرفی شخصیت دیگر داستان، دكتر معصوم است. مردی میان‌سال و بسیار خوش‌نام كه خواستگار نوشا است. حال این دختر جوان باید بين عشق و شهرت یک کدام را انتخاب کند. انتخابی که در سرنوشت او تاثیرگذار خواهد بود.
درباره کتاب صوتی سال بلوا
سال بلوا اثر مشهور عباس معروفی است که در فاصله سال‌های ۱۳۶۸-۱۳۷۱ به نگارش در آمده است. این رمان در سال‌های مختلف توسط ناشرین مختلف منتشر شده است؛ اما در سال‌های اخیر این کتاب از سوی انتشارات ققنوس منتشر شده است. نسخه صوتی این اثر هم با خوانش بازیگر نامدار «عاطفه رضوی» از سوی انتشارات آوانامه منتشر شده است.
اگر خواننده بعد از خواندن سمفونی مردگان سراغ سال بلوا برود متوجه نثر آشفته و غریب معروفی در این کتاب هم می‌شود. نثری که بار دیگر خبر از قصه‌ای تکان‌دهنده می‌دهد. معروفی سال بلوا را به سبک سیال ذهن نوشته است. در این داستان خانواده‌ای که با امید و آرزو نقل‌مکان می‌کنند اما بلوایی از جانب مردم، نقشه‌هایشان را نقش بر آب می‌کند نقطه عطف قصه است. داستان از دو زاویه روایت می‌شود، یکی از زوایای داستان از دید اول‌شخص اتفاق می‌افتد و نویسنده از پرداخت به حاشیه پرهیز می‌کند و مخاطب را مستقیم وارد داستان می‌کند. ما با زنی روبه‌رو هستیم که در زمان حال به سر می‌برد و بعد از روبه‌رو شدن با واقعیت، دوباره به خاطرات خود باز می‌گردد. اوست که بخش‌هایی از کتاب را روایت می‌کند و بخش‌های دیگر کتاب از دید دانای کل روایت می‌شود.
به طور کلی می‌توان گفت معروفی در این کتاب ضمن به تصویر کشیدن وضعیت جامعه ایران در جنگ جهانی دوم، قربانی شدن زن در جامعه مرد سالار از عوامل تأثیرگذاری این رمان در پرمخاطب شدنش دارد.
سال بلوا به مظلومیت، شوریدگی و منزوی شدن زنان اشاره کرده است. این کتاب توانسته جو مردسالار حاکم بر زمانه‌ی داستان را به خوبی ترسیم کند. سال بلوا داستان زنی است که از ظلم و زورگویی مردان زمانه‌اش، از سنت‌ها و حتی تصمیم‌گیری‌های کوته‌فکرانه در امان نیست. نویسنده در قسمتی از روايت سال بلوا به فراموش‌شدن زنان در کنج خانه‌ها اشاره می‌کند و به شیوه‌ای استادانه نقش اين موضوع را در تغيير اجتماع آن دوره‌ در دل داستانی عاشقانه بيان مي‌کند. گوینده کتاب صوتی سال بلوا عاطفه رضوی است و انتشارات آن آوانامه است.
درباره عباس معروفی
عباس معروفی نویسنده مشهور و پرکار ایرانی است که نه تنها در حوزه رمان‌نویسی که در عرصه‌های مختلفی مثل روزنامه‌نگاری، نمایشنامه‌نویسی و شعر هم فعالیت پررنگی داشته است. معروفی در 27 اردیبهشت سال 1336 در تهران متولد شده است و تحصیلات خود را در رشته ادبیات دراماتیک در دانشکده هنرهای زیبا تکمیل کرده است. معروفی به مدت 11 سال معلم ادبیات دبیرستان خوارزمی و هدف بوده است.
عباس معروفی از شاگردان «هوشنگ گلشیری»، نویسنده‌ی نامدار ایرانی بود. مجموعه داستان «رو به روی آفتاب» اولین اثر منتشر شده از عباس معروفی است؛ اما اوج شهرت معروفی با انتشار کتاب «سمفونی مردگان» در سال 1368 بود. «سمفونی مردگان» یکی از محبوب‌ترین آثار ادبیات معاصر ایران است که با استقبال بسیار خوبی از سوی مخاطبان مواجه شد و تا امروز تجدید چاپ می‌شود. بعد از سمفونی مردگان معروفی کتاب سال بلوا را نوشت که مهر تاییدی بود بر نام معروفی.
او در طول سال‌های نویسندگی‌اش آثاری را به مخاطبانش ارائه کرده است که هر یک به نوعی ویژگی‌های منحصر به فردی دارند. از دیگر آثار برجستهی عباس معروفی می‌توان به «پیکر فرهاد» و «مجموعه داستان دریا روندگان جزیره آبی‌تر» و «نمایشنامه آونگ خاطره‌های ما» اشاره کرد. رمان‌های «فریدون سه پسر داشت»، «تماما مخصوص»، «ذوب شده» و مجموعه‌ي «داستان‌های پیش روی آفتاب» و «عطر یاس» و چند نمایش‌نامه آثار دیگر این نویسنده هستند. «انتشارات ققنوس» ناشر اختصاصی کتاب‌های عباس معروفی است.
همچنین عباس معروفی به عنوان روزنامه‌نگار هم در جامعه ادبی ایران بسیار موثر بود و خدمات زیادی را در این زمینه ارائه کرد. مجله گردون عنوان ماه‌نامه‌ای فرهنگی، ادبی اجتماعی بود که به سردبیری عباس معروفی از سال ۱۳۶۹ در تهران فعالیت می‌کرد. بعد از تعطیلی ماه‌نامه‌ي «گردون» در سال 74 معروفی از ایران به اروپا مهاجرت کرد. او سال‌هاست که در آلمان زندگی می‌کند و مدیریت «خانه‌ی هنر و ادبیات برلین» را به عهده دارد.
علاقه‌مندان به ادبیات ایران و کتاب‌های عباس معروفی مي‌توانند برای دانلود کتاب به صورت (pdf) و کتاب صوتی آن، به سايت فيديبو مراجعه و کتاب سال بلوا را خريد و دانلود كنند.
در بخشی از کتاب صوتی سال بلوا می‌شنویم
دار سایه درازی داشت. وحشتناک و عجیب، روزها که خورشید برمی آمد، سایه‌اش از جلو همه مغازه‌ها و خانه‌های خیابان خسروی می‌گذشت. سایه مردی که در برابر نور گردسوز پاهاش را از هم باز کرده و بالا سر آدم ایستاده است. شب‌ها شکل جانوری می‌شد که صورتش را روی ستون یادبود گذاشته و دست هاش را از دو طرف حمایل کرده است. شکل یک جانور خیس که آویخته‌اندش تا خشک شود و قطره‌قطره آبچکان تا صبح به گوش می‌رسید. انگار کسی را که دار زده‌اند خونش قطره‌قطره در حوض می‌ریزد، یا اشک هاش بر صورتش سر می‌خورد و از چانه‌اش فرو می‌افتد. چیزی نظیر صدای سکسکه مردی مسن که از واماندگی در ساعت بزرگ بالای ساختمان انجمن شهر تکرار می‌شود: «دنگ. دنگ. دنگ».
زانو زده بودم.
دست هام را بلند کردم که اولین ضربه‌های موزر را دف کنم. معصوم لوله موزر را در دست داشت و قنداق سنگینش را به کله‌ام می‌کوفت. دست‌های من بالای سرم، پی چیزی می‌گشت که نمی‌یافت. بچگی‌هایی را به یاد نمی‌آوردم که تو بغل پدر، پاهام را به سگک کمربندش گیر بدهم و نخواهم که مرا پایین بگذارد. معلق بین مرگ و زندگی جلو آینه‌ای ایستاده بودم که در لایه‌ای از غبار محوشده بود. موهام را شانه می‌زدم. دستی به چشم‌ها می‌بردم، خط سرمه‌ای به موازات پلک، برداشتن چندخال موی تازه روییده حاشیه ابروها و چه سوزشی! اشک آدم در می‌آمد.
صدای گریه زنی را می‌شنیدم که از سرما و گرسنگی، یا شاید از تنهایی بر سومین پله خانه پدرش مانده بود، گهگداری برمی گشت پشت سرش را نگاه می‌کرد و باز به تلاشش ادامه می‌داد. انگشت‌های پاهاش یخ زده و رفته رفته ريخته بود، انگار از جذامی سرد پوشیده باشد.","['داستان و رمان', 'داستان و رمان ایرانی']",https://newcdn.fidibo.com/images/books/82122_11216_normal.jpg
33.,چنل بی,,علی بندری,,علی بندری,۱۳۹۶/۱۰/۲۴,فارسی,50.55,آیا کلمات می‌توانند آدم بکشند؟ آیا ممکن است کسی فقط و فقط با حرف باعث مرگ کسی شود؟,"['سبک زندگی', 'سرگرمی']",https://newcdn.fidibo.com/images/books/78995_68724_normal.jpg
گرامافون,شرمین نادری,,بهرام شاه‌محمدلو,,آفرینش کتاب الکترونیک فیروزان (فیدیبو),۱۴۰۰/۰۸/۰۱,فارسی,31.89,گرامافون مجموعه‌ای است از قصه‌های عامیانه‌ی ایران که «شرمین نادری» آن‌ها را جمع‌آوری و بازنویسی کرده و با صدای خاطره‌انگیز «بهرام شاه‌محمدلو» اجرا شده‌اند. قصه‌هایی کوتاه از تمام اقوام و نواحی ایران. ** این قصه‌ها ممکن است برای گروه‌های سنی کودکان مناسب نباشد. «سیب میخک‌کوب» قصه‌ای کردی است که روایت‌گر عشق دو دلداده است که دست روزگار آن‌ها را از هم جدا کرده است. در این بین، سیب میخک‌کوب که بنا بر رسمی در میان کردها، عشاق در دوری از محبوبشان درست می‌کنند، در این قصه نقش مهمی را بازی کرده است.,"['داستان و رمان', 'داستان و رمان ایرانی']",https://newcdn.fidibo.com/images/books/121977_10543_normal.jpg
ابله,فئودور داستايفسكی‌,سروش حبیبی,آرمان سلطان‌زاده,"۸۸,۰۰۰",آوانامه,۱۴۰۰/۰۱/۲۸,فارسی,3021.83,"  ادبیات روسیه در قرن‌های نوزدهم و بیستم، مانند اوضاع‌واحوال این کشور پر از حوادث عجیب است و شاهکارهای بی‌نظیری از این دوران به‌جامانده است. کتاب ابله اثر فیودور داستایفسکی یکی از این کتاب‌هاست. کتابی که بسیاری آن را یک شاهکار کم‌نظیر و بهترین اثر نویسنده می‌دانند و عده‌ای هم آن را یک داستان ازهم‌گسیخته می‌دانند. به‌هرحال اگر به ادبیات کلاسیک علاقه دارید و رمان‌های روسی را می‌پسندید شنیدن ابله فیوردور داستایوسکی می‌تواند انتخاب خوبی برای گذراندن ساعت‌های اوقات فراغت باشد.
درباره‌ کتاب صوتی ابله اثر فئودور داستایفسکی
ابله داستایوسکی که در انگلیسی به نام (the idiot) ترجمه‌شده است اولین بار سال ۱۸۶۸ منتشر شد. داستایوفسکی زمان انتشار کتابش کیلومترها با روسیه فاصله داشت و همراه همسرش در سوئیس روزگار می‌گذراند. این کتاب در سه جلد منتشر شد و اگرچه در آغاز نتوانست اقبال زیادی به دست آورد اما پس از ترجمه به زبان انگلیسی موردتوجه افراد مختلفی قرار گرفت و در بسیاری از محافل ادبی به بحث گذاشته شد.
عکس کتاب ابله، عکسی از شخصیت اول داستان یا همان پرنس میشکین است که فئودور داستایوفسکی او را ابله نامیده است. او شخصیتی ساده و بسیار خوش‌نیت است که به‌نوعی انسان کامل را از نظر داستایوسکی ترسیم کرده است. این داستان، از جایی آغاز می‌شود که پرنس میشکین، آخرین بازمانده‌ی یک خاندان اشرافی پس از سال‌هایی که برای درمان بیماری صرع در سوئیس گذرانده به روسیه برمی‌گردد. روسیه‌ای که فئودور داستایوسکی در این کتاب به تصویر کشیده، سرزمینی است که ارزش‌های اخلاقی در آن از بین رفته‌اند و منفعت‌طلبی نقش اول را در مناسباتش بازی می‌کند. همین باعث شده است میشکین، علی رغم خصوصیات مثبت زیادی که دارد حتی در نظر آدم‌هایی که بزرگمنشی‌اش را تحسین می‌کنند تنها یک ابله جلوه کند.
شخصیت اصلی دیگر این رمان زنی به نام ناستازیا است. زنی که افراد زیادی از جمله پرنس میشکین عشقش می‌شوند و شکل‌گیری مثلث‌های عاشقانه این داستان را هرچه بیشتر پیش می‌برد.
رمان آبله داستایوفسکی هرچه بیشتر از مرگ نویسنده‌اش گذشت بیشتر شناخته شد. اقتباس‌های زیادی در دنیای سینما و تئاتر از این کتاب انجام‌شده است. فیلم‌هایی مانند «ارواح سرگردان» و «عشق جنون‌آمیز» از جمله اقتباس‌هایی هستند که در امریکا و اروپا از ابله انجام‌شده است. همچنین سریالی هم در روسیه به همین نام ساخته شد که نه‌تنها در این کشور که در سراسر جهان طرفداران زیادی پیدا کرد.
درباره فئودور داستایفسکی نویسنده‌ی کتاب صوتی ابله
داستایوسکی نویسنده‌ی شاهکارهای ادبیات روسیه است. جنایت و مکافات، قمار باز، برادران کامازوف و همیشه شوهر تعدادی از داستان‌های او هستند. داستان‌هایی که وجود هرکدامشان در لیست آثار یک نویسنده او را یک نویسنده‌ی کم‌نظیر خواهد کرد. فیودور داستایوسکی استاد نوشتن داستان‌هایی با جنبه‌های روانشناختی است و هنوز هم بعد از ۱۴۰ سال که از فوتش می‌گذرد نقدهای زیادی بر داستان‌هایش نوشته می‌شوند.
فیودور میخائیلویچ داستایفسکی متولد ۱۸۲۱ در روسیه‌ی تزاری بود و در سال‌های نیمه‌ی قرن نوزدهم در سنت پترزبوگ به دانشکده‌ی نظامی می‌رفت. او به‌جز نوشتن کارهایی مانند ترجمه و خبرنگاری انجام می‌داد و خیلی زود نامش در میان بزرگترین نویسندگان روس دوران قرار گرفت. کتاب‌های داستایوسکی تصویر خوبی از روسیه‌ی زمان خودش هستند و شاید اگر قدرتمندان روسیه به‌جای سانسور و نقد آثار او که طبقات مختلف جامعه روسیه را به تصویر می‌کشیدند آن‌ها را می‌خواندند، شاید روسیه سیر تاریخی دیگری را طی می‌کرد. داستایوسکی انحطاط لانه کرده میان مردم آن زمان روسیه را به زیبایی تصویر کرده است و مضامین اجتماعی و روانشناختی مختلفی را در داستان‌هایش به‌نقد کشیده است.
داستایفسکی در طول زندگی‌اش چند باری با حکومت درگیر و مدتی هم مجبور به ترک روسیه شد. او هرگز ذهن اقتصادی‌ای نداشت و علاقه‌اش به قمار باعث شده بود علی‌رغم درآمد هنگفتی که از نوشته‌هایش داشت هرگز از نظر مالی در امنیت نباشد. تعداد آثار به‌جامانده از داستایوسکی زیاد است و بیش از سی داستان و رمان از او را می‌توانید به زبان فارسی بخوانید. آثار داستایوسکی به بیش از ۱۵۰ زبان مختلف برگردانده شده‌اند.
فئودور داستایوسکی در سال ۱۸۸۱ و درحالی‌که تازه ۶۰ ساله شده بود درگذشت و در سنت پترزبوگ، در خاک کشورش به خاک سپرده شد.
ترجمه فارسی کتاب صوتی ابله اثر فئودور داستایفسکی
کتاب صوتی ابله، مانند بسیاری از آثار آن دوران چندین و چند بار از روسی و انگلیسی به فارسی برگردانده شده است. اولین ترجمه‌ی این کتاب متعلق به مشق همدانی است که در دهه‌ی سی منتشرشده است. دانلود کتاب ابله ترجمه مشفق همدانی در اینترنت ممکن است. ترجمه‌ی مهم و مشهور دیگر این کتاب که از زبان روسی انجام‌شده ترجمه‌ی مترجم مهم کشورمان، سروش حبیبی است که نشر چشمه منتشر کرده است. با پرداخت قیمت کتاب صوتی ابله از طریق درگاه مخصوص، می‌توانید این کتاب را که از روی ترجمه‌ی سروش حبیبی و با صدای آرمان سلطان زاده ضبط‌شده است را می‌توانید در همین صفحه از فیدیبو دانلود کنید. ترجمه‌هایی که افرادی مانند نسرین مجیدی و پرویز شهدی از کتاب ابله انجام داده‌اند هم در بازار موجود است.
در بخشی از کتاب صوتی ابله اثر فئودور داستایفسکی می‌شنویم
هنگامه‌‌ای که ژنرال به پا کرد، هر وقت دیگری بود به خیر پایان می‌یافت. درگذشته نیز گاهی و بسیار به‌ندرت، پیش‌آمده بود که دچار چنین انقلاب‌های ناگهانی بشود؛ زیرا او به‌طورکلی طبعی بسیار آرام داشت و دلش به مهر متمایل بود، شاید صدبار با اختلالی که در سال‌های اخیر بر او چیره می‌شد به مبارزه برخاسته بود. ناگهان به یاد می‌آورد که «پدر خانواده» است و با زنش آشتی می‌کرد و پیش او صادقانه می‌گریست. به نینا الکساندرونا تا پایه‌ی ستایش احترام می‌گذاشت، زیرا این بانوی صبور چه بسیار بار بی قال و مقال او را بخشیده بود و با وجود وضع خوارکننده‌ی دلقک وارش دوستش می‌داشت؛ اما عمر همتی که او را به مبارزه علیه این اختلال می‌خواند معمولاً کوتاه بود. از این گذشته ژنرال، گیرم به شیوه‌ی خاص خود، مردی پرشور بود و طبیعتی آتشین داشت. معمولاً نمی‌توانست زندگی همراه با ندامت و بی تکاپوی خانوادگی را تحمل کند و طبعش سرکشی می‌کرد. اختیار از دست می‌داد و شاید در همان حال خود را از بابت بی‌ثباتی ملامت می‌کرد، اما چاره‌ای نداشت و مرد پایداری نبود:‌ جر و بحث می‌کرد و به شیوه‌ای مٌطَنطَن داد سخن می‌داد و از همه توقع احترامی خارج‌ازاندازه و نامعقول داشت و عاقبت می‌رفت و گاهی مدتی طولانی به خانه نمی‌آمد. دو سال اخیر از خانواده‌ی خود می‌شود گفت خبری نداشت یا اطلاعاتش بسیار مبهم و بر پایه‌ی شنیده‌هایش بود. دیگر به جزئیات کار آن‌ها نمی‌پرداخت، زیرا هیچ علاقه‌ای به آن احساس نمی‌کرد.
 ","['داستان و رمان', 'داستان و رمان خارجی', 'داستان و رمان روسیه']",https://newcdn.fidibo.com/images/books/113101_74267_normal.jpg
راهنمای مردن با گیاهان دارویی نوشته عطیه عطارزاده,عطیه عطارزاده,,نگار جواهریان,"۲۷,۰۰۰",رادیو گوشه,۱۳۹۹/۰۸/۱۳,فارسی,303.04,"محدود شدن در هر نوع جهان‌بینی، خواه ناشی از محبت پدر و مادر باشد می‌تواند هر آدمی را گرفتار رنج و فقر کند.
درباره کتاب صوتی راهنمای مردن با گیاهان دارویی اثر عطيه عطارزاده
کتاب «راهنمای مردن با گیاهان دارویی» نوشته‌ی «عطيه عطارزاده» سال 1395 منتشر شد. این داستان درباره‌ی دختری جوان و نابینا است که همراه با مادرش در خانه‌ای قدیمی در محله‌ی دروازه دولت تهران زندگی می‌کند. این دختر جوان دنیا را از نگاه مادرش می‌بیند و تمام دریافتش از این جهان منتهی به مادرش است. مادرش هر روز برایش کتاب‌های مختلف ازجمله کتاب‌های ابوعلی سینا را می‌خواند و او را با علوم مختلف آشنا می‌کند. این دختر جوان از دنیای بیرون از چهاردیواری خانه‌شان هیچ تصوری ندارد و در ابتدا در این فکر است که دنیا تنها همان خانه‌ی نقلی قدیمی است. او هر روز با مادرش برای رسیدگی به گیاهان دارویی صبح زود از خواب بیدار می‌شود و به زیرزمین خانه‌شان می‌رود. او در اثر اتفاقی ناگهانی با دنیای بیرون آشنا و با هزاران سؤال جدید روبه‌رو می‌شود.
شخصیت مادر در این داستان سال‌ها دختر جوانش را در حصاری از مهر و محبت نگه داشته و ارتباط او با جهان اطراف را قطع کرده است. «عطیه عطار زاده» به زیبایی ارتباط این مادر و دختر را به تصویر کشیده و از نگاه یک نابینا جهان را توصیف کرده است. نوشتن از زبان دختری نابینا نیازمند تبحر و بینشی عمیق است که «عطیه عطار زاده» به‌خوبی از پس آن برآمده است. این نویسنده در این داستان به زیبایی و دقت نشان می‌دهد تفکر و اندیشه‌ی نامحدود انسان بالاخره روزی راهی برای کشف دنیای بیرون پیدا می‌کند و خود را از هر نوع قفس و محدودیتی نجات می‌دهد.
دانلود کتاب صوتی راهنمای مردن با گیاهان دارویی
کتاب صوتی راهنمای مردن با گیاهان دارویی نوشته‌ی «عطیه عطار زاده» یکی از بهترین داستان‌های فارسی است که طی چند سال اخیر منتشر شده است. این اثر را انتشارات چشمه در سال 1395 به چاپ رساند که با استقبال بسیار خوبی از سوی طرفداران رمان و داستان فارسی روبه‌رو شد. این داستان پس از انتشار برگزیده در جایزه‌های ادبی «هفت اقیلم» و «بوشهر» شد و در نظرسنجی چشمه‌خوان از سوی خوانندگان رتبه‌ی بالایی به دست آورد. «عطیه عطار زاده» این اثر را در چندین پرده نوشته است که برخی از آن‌ها عبارت‌اند از:
در باب من؛ شوری سرخ است
در باب دیدن کلمات نجات‌دهنده‌اند
در باب او؛ بوی حنا تلخ است و رگه‌هایی از سدر دارد
در باب گیاهان؛ مسئله قدرت نهفته در دست هاست
در باب اسرار؛ جهنم در انقطاع خیال توست از اینکه می‌توانی پرنده شوی
در باب تشريح؛ فکر نکردن به هیچ‌چیز قدرتی است که هر کس ندارد
در باب درد؛ زمین گرد نیست
در باب صدای شکستن شاخه‌ی خشک؛ مرگ در باطن همه‌چیز هست
در باب برزخ؛ تحمل‌کنندگان ساکنان برزخ‌اند
در باب اگر؛ پارهای از تنم به زن بودن خورشید آگاه است
در باب ابعاد؛ امکان ترمیم زخم، مثلثی سرخ است در عمیق‌ترین ریشه‌ی درخت
در باب حقیقت؛ در جهان هیچ‌چیزی برای ترسیدن نیست
در باب جاودانگی؛ جهان پیش از آن که اتفاق بیفتد، اتفاق افتاده
درباره عطيه عطارزاده
«عطیه عطار زاده» نویسنده‌ی معروف ایرانی در سال 1363 در تهران به دنیا آمد. او تحصیلاتش را در رشته‌ی سینما به سرانجام رسانده و مدتی را به مستندسازی مشغول بوده است. او همچنین از کودکی به نقاشی مشغول است و تاکنون چندین نمایشگاه انفرادی و گروهی برگزار کرده است. اولین اثر ادبی این نویسنده مجموعه شعری است که در سال 1395 منتشر شد. او پس از این اثر نوشتن را به‌طور جدی دنبال کرد و کتاب «راهنمای مردن با گیاهان دارویی» را نوشت که نسخه‌ی الکترونیک آن در سایت و اپلیکیشن فیدیبو برای خرید و دانلود موجود است. جدیدترین اثر این نویسنده کتاب «من، شماره سه» است که در سال 1398 از سوی انتشارات چشمه منتشر شده است. نسخه‌ی الکترونیک این اثر هم در سایت و اپلیکیشن فیدیبو برای خرید و دانلود موجود است.
کتاب صوتی راهنمای مردن با گیاهان دارویی به روایت نگار جواهریان
کتاب صوتی راهنمای مردن با گیاهان دارویی اثر «عطیه عطار زاده» با صدای «نگار جواهریان» در پاییز سال 1399 از سوی رادیو گوشه منتشر شد. «نگار جواهریان» هنرمند برجسته‌ی ایرانی با صدای زیبا و گوش نوازش قصه‌ی زندگی دختر نابینای کتاب «راهنمای مردن با گیاهان دارویی» را روایت کرده است. «نگار جواهریان» بازیگر معروف ایرانی در 12 فروردین سال 1361 در تهران به دنیا آمد. او در ده‌ها فیلم سینمایی معروف حضور داشته و تاکنون جوایز و افتخارات زیادی کسب کرده است. او در بیست و هشتمین جشنواره فیلم فجر، جایزه‌ی سیمرغ بلورین در رشته‌ی بهترین بازیگر نقش اول زن برای فیلم طلا و مس را دریافت کرد و بیش از پیش خوش درخشید.
در بخشی از کتاب صوتی راهنمای مردن با گیاهان دارویی می‌شنویم
چشم‌هایش بزرگ‌اند. دماغش باریک است و برآمدگی ظریفی رویش دارد. آهسته راه می‌رود و صدای پایش به‌ندرت به گوش می‌رسد. تقریباً هرگز نمی‌دود، انگار هیچ عجله‌ای در کار جهان نیست. کلمات را هم به همین آرامی ادا می‌کند. جملات را بدون تأکید بر کلمه یا حرف خاصی می‌خواند، انگار خواندن آنا کارنینا با دانش‌نامه‌ی علائی یا در جست‌وجوی زمان گمشده برایش فرقی ندارد. فقط خواندن حرف سین خاصش می‌کند، روی این حرف زبانش به شکلی نامحسوس می‌گیرد. جز زمان‌هایی که کتاب می‌خواند یا درس می‌دهد کمتر حرف می‌زند و فقط گاه‌گاهی که در زیرزمین تنهاست برای خودش به ترکی آواز می‌خواند. خلاصه مادر شبيه مهربان‌ترین شبحی است که می‌تواند از کنارت عبور کند و به یادت بیاورد که در جهان هیچ‌چیزی برای ترسیدن نیست.
مادر کتابی است با صفحات سوخته. به همین خاطر خیلی کم از گذشته حرف می‌زند. من فقط می‌توانم با کنار هم چیدن تکه‌های پراکنده‌ای از خاطراتش تصویر مخدوشی از گذشته‌اش بسازم. حدس می‌زنم همیشه همین‌قدر لاغر بوده اما موی بلندتری داشت. ناخن‌هایش را از همان کودکی می‌جویده. عاشق این بود که شب‌ها با چشمان بسته به صدای خانم کوچک گوش بدهد که تا آمدن پاپا به خانه کنار بچه‌هایش دراز می‌کشید و برایشان از زندگی پدربزرگش، سردار نایب حسین‌خان، می‌گفت. پاپا که پدر مادر است همیشه قبل از حمام رفتن زن‌ها آن‌ها را به‌صف می‌کرد و کف دستشان حنا می‌گذاشت. مادر عاشق بوی حناست. بوی حنا تلخ است و رگه‌هایی از سدر دارد. از معدود دخترهایی است که در کاشان درس خواند و به دانشکده‌ی پرستاری رفت. سال دوم اما دانشگاه را رها کرد و به فعالیت‌های سیاسی پرداخت. خواهری به اسم اعظم و برادری  به اسم محمدرضا دارد که من تا روز مرگ پاپا از وجود هیچ‌کدامشان خبر نداشتم. بالا رفتن از درخت قدیمی‌ترین عادت مادر است. قلب مادر که توی دستم است دارم به همین فکر می‌کنم. به لحظه‌ای که بالای درخت گیلاس خانه‌مان در خوی ایستاده و به پشت دیوار حیاط نگاه می‌کند. این کاری است که من هیچ‌وقت تا به حال نکرده‌امش اما همیشه پشت پلک‌های تاریکم تصویر ناواضحی از مادر بالای آن درخت داشته‌ام، تصویری از چند خط افقی کرم رنگ و یک خط عمودی سبز با حجمی سفید بالایش. مادر ناگهان پایین می‌پرد، دکمه‌های لباسش سرخ است. مادر می‌گوید از درخت بالا که بروی بخشی از آن می‌شوی.
اما من تنها کاری که از دستم برمی‌آید این است که گاهی پای درختی بایستم، یک لنگه پا، و خیال کنم درختم. مادر تا پیش از آمدن به تهران خیلی وقت‌ها بالای درخت‌ها می‌نشست و از آن بالا به زمین و آسمان و پشت دیوارها نگاه می‌کرد. به گفته‌ی خودش بهترین اتفاقات زندگی‌اش همان بالاها افتاد، مثلاً بالای همان درخت گیلاس می‌فهمد که حامله است. بدترین اتفاقات زندگی‌اش هم همان بالاها افتاد، که البته هیچ‌وقت درباره‌شان حرف نمی‌زند.","['داستان و رمان', 'داستان و رمان ایرانی']",https://newcdn.fidibo.com/images/books/105349_56010_normal.jpg
27.,چنل بی,,علی بندری,,علی بندری,۱۳۹۶/۰۶/۰۳,فارسی,75.38,وقتی آنگلا مرکل در ۲۰۰۵ اولین صدر اعظم زن آلمان شد خاتمی ريیس حمهور ایران بود و جرج دابیلو بوش رییس جمهور آمریکا. دوازده سال بعد نه فقط این دو نفر، بلکه جانشینانشان هم آمده‌اند و هشت‌سال رییس جمهور بوده‌اند و رفته‌اند اما خانم صدر اعظم هنوز بر مسند قدرت است و در حال آماده شدن برای انتخاباتی که به‌نظر می‌رسد حکومتش را بر آلمان طولانی‌تر هم بکند. در اپیزود بیست و هفتم از آنگلا مرکل می‌شنویم.,"['سبک زندگی', 'سرگرمی']",https://newcdn.fidibo.com/images/books/79002_98409_normal.jpg
تابلو,آنتون چخوف,,میلاد اردوبادی,,ماه آوا,۱۳۹۶/۱۰/۰۱,فارسی,2.59,از مجموعه داستان‌های ۵۰ کلمه‌ای,,https://newcdn.fidibo.com/images/books/82358_57038_normal.jpg
گرامافون,شرمین نادری,,بهرام شاه‌محمدلو,,آفرینش کتاب الکترونیک فیروزان (فیدیبو),۱۴۰۰/۰۷/۲۶,فارسی,37.18,گرامافون مجموعه‌ای است از قصه‌های عامیانه‌ی ایران که «شرمین نادری» آن‌ها را جمع‌آوری و بازنویسی کرده و با صدای خاطره‌انگیز «بهرام شاه‌محمدلو» اجرا شده‌اند. قصه‌هایی کوتاه از تمام اقوام و نواحی ایران. ** این قصه‌ها ممکن است برای گروه‌های سنی کودکان مناسب نباشد. «اُمُ‌الداس» قصه‌ای است از دریاهای جنوب. سالمندان برای جوانان از موجودی می‌گویند که شبیه پری دریایی است اما با دم داس‌مانند که دریانوردان را افسون می‌کند و بعد به قعر دریا و به کام مرگ می‌کشاند. او اُمُ‌الداس است. جاشوی جوانی که این قصه‌ها را شنیده با اُمُ‌الداس مواجه می‌شود. اما این مواجهه چه عواقبی دارد؟,"['داستان و رمان', 'داستان و رمان ایرانی']",https://newcdn.fidibo.com/images/books/121762_93209_normal.jpg
هری پاتر و محفل ققنوس,جی.کی رولینگ,ویدا اسلامیه,آرمان سلطان‌زاده,"۱۶۰,۰۰۰",آوانامه,۱۴۰۰/۰۴/۲۸,فارسی,3007.97,"دنیای جادوگری همیشه و همیشه برای بیشتر افرد جذاب بوده. همگی ما در دوران کودکی و یا حتی نوجوانی علاقه داشتیم که با وردی جادویی کارها را جلو ببریم. همین علاقه به داشت نیرویی ماورایی نویسندگام و البته کارگردان‌های بسیاری را مجاب کرده تا کتاب‌های جادویی و فیلم‌های تخیلی بسیاری بنویسند و بسازند. در بعضی از نویسندگان این علاقه آنقدر جوان و تازه ماننده است که می‌توانند کتابی خلق کنند مانند هری‌پاتر که تمامی نوجوان‌ها در هر نسلی از خوانندن آن لذت ببرند. حتی می‌توان کفت بزرگسالان بسیاری هم به ماجرای این دانش‌آموز جادوگر علاقه دارند. کتاب هری‌پاتر و محفل ققنوس به قلم جی‌کی رولینگ دقیقا از همان دست کتاب‌های اعجاب‌انگیز است که بخشی از یک زندگی عجیب را با استفاده از کلمات در ذهن شما به تصویر خواهد کشید و شما را به دنیای یک پسر کنجکاو خواهد برد!
درباره‌ی کتاب صوتی هری‌پاتر و محفل ققنوس
این کتاب پنجمین جلد از مجموعه کتاب‌های هری پاتر است. کتاب هری‌پاتر و محفل ققنوس روایتگر تلخ‌ترین سال زندگی جادوگر ما است زیرا که پس از اتفاقات سال گذشته از جمله بازگشت ولدمورت، هری خود را در سن پانزده سالگی، ضعیف و ناتوان می‌داند. در قسمت پنجم مجموعه داستان‌های هری‌پاتر بعد از آنکه پروفسور دامبلدور توسط وزارت سحر و جادو توبیخ می‌شود، تعدادی از جادوگران گروهی را با رهبری دامبلدور برای نبرد با ولدمورت تشکیل می‌دهند همچنین دلورس آمبریج از طرف وزارت سحر و جادو برای تدریس در هاگوارتز انتخاب می‌شود که رفته‌رفته مقامش بالا می‌رود و در همین بین به هری‌ دستور می‌دهد تا جمله‌ی (من نباید دروغ بگویم) را با خون خودش بر روی دستش به عنوان تنبیه حک کند. در اواخر داستان «فرد و جرج ویزلی» از مدرسه جادوگری هاگوارتز فرار می‌کنند که این تغییری اساسی در تیم هری‌پاتر است و بر روحیه‌ی وی می‌گذارد. هری‌پاتر تنها عضو خانواده‌ی خود را همه دشمن می‌دانستند نیز در فصل ازدست می‌دهد.
این قسمت از مجموعه داستان‌های هری‌پاتر اولین بار توسط انتشارات بلموزبری بریتانیا در سال ۲۰۰۳ به چاپ رسید که همیشه به عنوان تلخ‌ترین داستان هری‌پاتر از آن یاد می‌شود. همچنین این کتاب در سال ۲۰۰۷ به شکل فیلم ساخته و اکران شد. از نسخه‌ی چاپی این داستان حدودا ۵۵ میلیون نسخه به فروش رسیده است.
درباره‌ی جی‌کی رولینگ، نویسنده‌ی هری‌پاتر محفل ققنوس
جوآن رولینگ که در دنیای هنری با اسم جی‌کی رولینگ شناخته می‌شود، سال ۱۹۶۵ در بریتانیا متولد شد. وی نویسنده‌‌ی مجموعه داستان‌های هری پاتر است به همین منظور کمتر کسی وجود دارد که از او شناختی هرچند کم نداشته باشد. جوآن شهرت خود را با خلق هری پاتر بدست آورد زیرا که این مجموعه به ۶۵ زبان دنیا ترجمه شده است و به طور تقریبی ۴۵۰ میلیون نسخه از آن در سراسر دنیا به چاپ رسیده است. در سال ۲۰۰۷ ساندی تایمز ثروت رولینگ را ۱.۰۷ میلیون دلار تخمین زد و او را در رده‌ی ۱۳ جدول ثروتمندترین زنان بریتانیا قرار داد که در همان سال مجله‌ی تایمز نام جوآن را بعد از ولادیمر پوتین، به عنوان فرد تاثیرگذار سال یاد کرد. به گفته‌ی خودش ایده‌ی داستان هری‌پاتر اولین بار در سال ۱۹۹۰ و طی سفر طولانی‌ای که با قطار داشت به ذهنش خطور کرد و همانجا شخصیت‌های این داستان را در ذهنش ساخت. موفقیت‌های بدست آمده توسط رولینگ راه همواری نداشته است زیرا که او در سال ۱۹۹۰ از دانشگاه فارغ‌التحصیل شد و بعد از آن به عنوان منشی و مترجم شروع به کار کرد. پس از گذشت دو سال با یک روزنامه نگار ازدواج کرد که حاصل آن یک دختر به نام جسیکا بود. او در سال ۱۹۹۳ از همسر خود بعد از دعواهای بسیار سخت جدا شد. طلاق و جدایی به قدری در روحیه‌ی وی اثر منفی گذاشت که او را تا مرز خودکشی با خود برد. او در آن دوران با وجود نداشتن شغل، خود را با نوشتن داستان هری‌پاتر که ایده‌اش را سه سال قبل در ذهنش ساخته بود، آرام می‌کرد. سال ۱۹۹۸ بود که داستان هری پاتر برای اولین بار تبدیل به فیلم شد و با درخواست رولینگ تمام بازیگران، از بازیگران بریتانیایی انتخاب شدند و در سال ۲۰۰۶ آخرین سری کتاب هری‌پاتر نوشته و منتشر شد. رولینگ از سال‌های ۱۹۹۷ تا ۲۰۱۷ جوایز متعددی را کسب کرده است، او موفق شده است تا ۴ بار جایزه‌ی کتاب کودک سال بریتانیا را دریافت کند همچنین او در سال ۲۰۱۰ جایزه هانس کریستن آندرسن و در سال ۲۰۱۷ جایزه افتخاری خانواده سلطنتی بریتانیا را کسب کرد.
ترجمه کتاب صوتی هری پاتر و محفل ققنوس
همانطور که گفته شد هری‌پاتر از پرفروش‌ترین مجموعه‌های دنیا است که به ۶۵ زبان دنیا ترجمه شده است. بدیهی است که پنجمین جلد از این مجموعه با توجه به طرفداران زیاد، به زبان فارسی هم ترجمه شده باشد. کتاب هری پاتر و محفل ققنوس انتشارات تندیس توسط ویدا اسلامیه به فارسی برگردانده شده است که در قالب سه جلد مجزا می‌توان آن را مطالعه کرد. او متولد ۱۳۴۶ و فارغ‌التحصیل رشته‌ی مترجمی زبان انگلیسی است و فعالیت در حوضه‌ی ترجمه را از سال ۱۳۷۰ آغاز کرده است. به دلیل رسمیت نداشتن قانون کپی رایت در ایران، کتاب هری‌پاتر و محفل ققنوس با ترجمه‌های متعددی در بازار موجود است اما انتشارات تندیس برای ترجمه‌ی این اثر از ناشر اصلی آن در بریتانیا به نام بلومزبری کسب تکلیف کرده است. کتاب صوتی هری‌پاتر و محفل ققنوس نیز با صدای آرمان سلطان‌زاده و به همت انتشارات آوانامه در سال ۱۴۰۰ منتشر شد. هم‌اکنون می‌توانید برای دانلود کتاب صوتی هری‌پاتر و محفل ققنوس از طریق سایت و یا اپلیکیشن فیدیبو اقدام کنید.
کتاب صوتی هری پاتر و محفل ققنوس برای چه کسانی مناسب است؟
محور اصلی این کتاب جادو است، پس اگر از کتاب‌های تخیلی و فانتزی لذت می‌برید و علاقه‌مندید که ساعت‌ها خود را در دنیای سحر و جادو غرق کنید، این رمان جذاب را حتما به شما پیشنهاد می‌کنیم. همچنین، جزئیات داستان هری‌پاتر در کتاب‌های مربوطه خیلی بیشتر از فیلم‌های ساخته شده است پس اگر فیلم‌های هری‌پاتر را تماشا کرده‌اید نگران نباشید چون می‌توانید هیجان و شگفتی‌های بیشتری را در این کتاب تجربه و کسب کنید.
در بخشی از کتاب صوتی هری‌پاتر و محفل ققنوس می‌شنویم؛
هری با خود می‌اندیشید که این کاملا حقیقت دارد. او دردرس ها به خوبی رون نبود. اما درس‌های خارج از کلاس چه می‌شه؟ پس آن ماجراهایی که خودش، رون و هرمیون از آغاز تحصیلاتشان در هاگوارتز پشت‌سر گذاشته و خطر اخراج از مدرسه را به جان خریده بودند چه می‌شد؟ صدای درون ذهن هری گفت: خب. رون و هرمیون هم در اکثر اوقات با من بودند. هری با خود مخالفت کرد و گفت: ولی هميشه با من نبودند. آن ها در مبارزه با کوییرل همراه من نبودند. آن‌ها با ریدل و باسیلیسک سروکار نداشتند، درشبی که سیریوس فرار کرد آن‌ها نبودند که شر آن همه دیوانه‌ساز را کم کردند. در شبی که ولدمورت برگشت آن‌ها با من در گورستان نبودند... و همان احساس اجحافی که در شب ورودش به آن‌جا داشت بار دیگر وجودش را فرا گرفت. هری با خشم و ناراحتی می‌اندیشید: تردیدی وجود ندارد که من ببش‌تر از آن‌ها فعالیت کرده‌ام و از هر دوی آن‌ها فعال‌تر بوده‌ام. صدای ضعیف با حالتی منصفانه گفت: اما شاید دامبلدور دانش‌آموزان ارشد را برای این انتخاب نمی‌کند که بارها خود را به خطر انداخته اند... شاید برای انتخابش دلایل دیگری دارد... رون حتما چیزی دارد که تو نداری... هری چشم‌هایش را باز کرد و از لای انگشت‌هایش به پایه‌های پنجه مانند کمد خیره شد و به یاد حرف فرد افتاد که گفت: تو زیادی دردسر درست کردی.
   ","['داستان و رمان', 'داستان و رمان خارجی', 'داستان و رمان انگلیس']",https://newcdn.fidibo.com/images/books/117421_99190_normal.jpg
هری پاتر و زندانی آزکابان,جی.کی رولینگ,ویدا اسلامیه,آرمان سلطان‌زاده,"۶۸,۰۰۰",آوانامه,۱۳۹۹/۰۷/۰۵,فارسی,804.32,- دنیای مخفی جادو یکی از ژانرهای پرمخاطب که گروه‌های سنی متفاوت را به خود جذب کرده ژانر فانتزی و تخیلی است که کتاب‌ «هری پاتر» را می‌توان یکی از معروف‌ترین آن‌ها برشمرد. این اثر نام مجموعه‌ای از رمان‌هایی به سبک خیال‌پردازانه به قلم جی. کی. رولینگ است. این مجموعه به شرح ماجراهای یک جادوگر نوجوان به نام هری پاتر به همراه بهترین دوستانش، رون ویزلی و هرمیون گرنجر، در مدرسه‌ی علوم و فنون جادوگری هاگوارتز می‌پردازد که در تلاش است بر جادوگر سیاه غلبه کند. هری پاتر در واقع یک مجموعه با چندین ژانر، ازجمله فانتزی و گذر عمر است که دارای معانی فرهنگی بسیاری می‌باشد. به عبارتی نویسنده این اثر پر مخاطب با نثری روان و ملموس در پی به تصویر کشیدن مفاهیم خیر و شر و ارزش‌هایی چون شجاعت، عشق و وفاداری است. رولینگ در این مورد می‌گوید: «موضوع اصلی داستان مرگ است، همچنین بسیاری از موضوعات دیگر در این سری، مانند عشق و تعصب وجود دارد.» - نکات خواندنی - ناشران اصلی و اولیه، کتاب‌سرای بلومزبری در انگلستان و انتشارات اسکولاستیک در ایالات متحده بودند. - در اکتبر ۲۰۱۱، این مجموعه در فرمت‌های مختلف کتاب از طریق «پاترمور» منتشر شد. - هری پاتر بالاترین مجموعه فیلم پرفروش در تمام دوران شناخته شد. - سود تجاری هری پاتر بیش از ۱۵ میلیارد دلار است. - این مجموعه‌ی داستانی به ۷۰ زبان و به‌طور تقریبی در ۴۵۰ میلیون نسخه منتشر شده‌است. - کتاب‌های هری پاتر از پرفروش‌ترین کتاب‌های تاریخ بشر بوده‌اند. - هری و زندانی در این قسمت از داستان‌های مهیج هری پاتر، داستان به پدر و مادر هری و نحوه‌ی مرگشان می‌رسد. جادو کردن زیر سن قانونی و خارج از هاگوارتز محدودیت داشت، مخصوصا هری که هنوز سیزده سال داشت و در جادویی که به دلیل عصبانیت در خارج از هاگوارتز مرتکب شده بود به شدت ترسیده و پا به فرار از خانه دادلی‌ها گذاشته بود. یکی از دشمنان هری به نام «سیریوس بلک» که بعد مرگ والدین هری به زندان آزکابان افتاده بود، موفق به فرار از این زندان ترسناک شده و در جست‌وجوی هری بود. سیریوس بلک پس از مدتی هری را یافت و داستان به قتل رسیدن پدر و مادرش را برای او تعریف کرد.ناگهان همه‌چیز تغییر کرد و هری متوجه شد که... - جی. کی. رولینگ خالق پرفروش‌ترین کتاب تاریخ بشر جی. کی. رولینگ در سال ۱۹۶۵ در انگلستان به دنیا آمد. دوران کودکی خوبی را پشت سرگذاشت. بعد از اینکه در رشته ادبیات فرانسه از دانشگاه فارغ‌التحصیل شد در سازمان عفو بین‌الملل به‌عنوان مترجم و منشی مشغول به کار شد. دو سال بعد با یک روزنامه‌نگار پرتغالی آشنا شد. نام او «ژورگه آرانتس» بود. جوآن با آرزو و امید دل به این مرد داد اما زندگی آن‌ها دوام چندانی نداشت و رولینگ با دخترش به ادینبرو اسکاتلند مهاجرت کرد. سلامت روحی و روانی‌اش دچار اختلال شد و بارها دست به خودکشی زد. در همان سال‌ها که با فقر و مشکلات روحی و روانی دست به گریبان بود شروع به نگارش کتاب هری‌پاتر کرد و در حال حاضر وی یکی از ثروتمندترین زنان دنیا است.,"['داستان و رمان', 'داستان و رمان خارجی', 'داستان و رمان انگلیس']",https://newcdn.fidibo.com/images/books/103970_73964_normal.jpg
داش آکل,صادق هدایت,,علی میرمیرانی,"۲۶,۰۰۰",نوین کتاب,۱۳۹۵/۰۵/۱۲,فارسی,39.6,"داش آکل
از بین یازده داستان کوتاه مجموعه سه قطره خون نوشته صادق هدایت، بی‌اندازه جذاب است. در این کتاب هنوز جوانمردی نمادی از انسانیت فراموش شده روزگار به حساب می آید، ولی شخصیت اصلی داستان سخت به آن پایبند است. در دنیای امروز بیش از هر زمان دیگری نیاز به لوطی‌هایی با مرام است که بتوان نه یک خانه بلکه یک شهر را به آنها سپرد. این داستان بازنمود همان اخلاقیاتی است که باید باشد و نیست، یعنی مردن در مسیر شرافت و حیثیت انسانی، حتی اگر به مقصود شخصی خود نرسیده باشد.
  خلاصه داستان
این داستان از مجموعه کتاب سه قطره خون در تهران و در سال 1932 توسط صادق هدایت به رشته تحریر درآمد. در خطوط ابتدایی، راوی به خواننده اطلاع می‌دهد که کاکا رستم، رقیب او است که به دنبال شکست و احتمالا تحقیر اوست. این داستان در یک قهوه‌ خانه شروع می‌شود، جایی که کاکا رستم به دنبال چالش و تحریک داش آکل است، زیرا بارها از داش آکل شکست خورده و کینه از او به دل دارد. به طور ناگهانی، مردی وارد قهوه‌ خانه شده و به داش آکل می‌گوید که حاجی صمد، دوست قدیمی‌اش که تاجری ثروتمند می‌باشد فوت کرده و او را به عنوان وصی خود انتخاب کرده است.
داش آکل به خانه حاجی صمد می‌رود تا همدردی خود را نسبت به بیوه عزادارش ابراز کند. در آنجا، از میان پرده‌ها، او دختر جوان حاجی یعنی «مرجان» را می‌بینید و محو زیبایی او می شود. داش آکل زشت است و زخم‌هایی بر چهره دارد، ولی به دلیل جوانمردی، عشق به مرجان را فراموش می‌کند، زیرا آن را نمک به حرامی می‌داند، با اینکه شب‌ها را با یاد او می گذراند. داش آکل خود را به امور حاج صمد اختصاص می‌دهد، دارایی‌های او را سازماندهی می‌کند و هر گونه نیاز خانواده را به هزینه می‌پردازد؛ به طور کلی خود را از زندگی قبلی‌اش دور می‌کند. تنها همراه محرمانه او در شب‌های تنهایی و مستی، طوطی قدیمی است. او عشق خود به مرجان و غم و اندوهش را با خواندن اشعار عاشقانه به طوطی‌اش ابراز می‌کند:
دلم دیوانه شد ای عاقلان آرید زنجیری
که نبود چاره‌ی دیوانه جز زنجیر تدبیری
هفت سال می‌گذرد، برای مرجان خواستگار می‌آید و داش آکل نیز بر اساس دِین خود نسبت به حاجی، لوازم و اسباب ازدواج او را فراهم می‌کند. درست بعد از فرستادن مرجان به خانه بخت، در میدانی از محله شهر و در حالت مستی، کاکا رستم سر می‌رسد و برای انتقام با او نزاع کرده و با قمه‌اش داش آکل را زخمی می‌کند. فردای همان شب، پسر حاجی صمد بر بالین او آمده و داش آکل طوطی خود را به او می‌دهد و کمی بعد می‌میرد.
برای دانلود این کتاب در نسخه الکترونیکی پی دی اف (PDF) به سایت فیدیبو مراجعه کنید، همچنین اگر از گوش فرا دادن به داستان بیشتر از خواندن لذت می‌برید، خرید آنلاین نسخه کامل و یا خلاصه آن را در قالب کتاب صوتی پیشنهاد می‌دهیم.
  شخصیت‌های اصلی کتاب 
دیگر شخصیت‌ها: کاکا رستم، حاجی‌ صمد، مرجان، زنِ حاجی ‌صمد، امام‌ جمعهٔ شيراز
  نقد و بررسی عناصر داستان 
این اثر مانند بسیاری از داستان‌های کوتاه هدایت که از اواخر دهه 1920 تا اواسط دهه 1930 نوشته شده‌اند، پر از رنگ و بوی محلی و زندگی عامه مردم است و محیطی اجتماعی و سنتی را نشان می‌دهد. این داستان زندگی و مرگ انسانی را به دور از قواعد دوران خود روایت می‌کند که در کشاکش بین خوبی و بدی درون خود است و در جست ‌و ‌جوی عشق می‌گردد و روان که همچون طوطی داستان که به نماینده‌ای برای نشان دادن واپس ‌زدگی‌های فرد با خویشتن بدل می‌شود.
  داش آکل کی بود؟
 می‌توان وجود ارتباط معناشناختی بین اسم و صفات شخصیت‌ها را کشف کرد. نام‌ها در کتاب صادق هدایت برگرفته از ویژگی‌های شخصیتی افراد است در بررسی اسم داستان و شخصیت اصلی، آکُل را می توان با «کُلو» که یک محفل محلی لوطی‌های شیراز می‌باشد مرتبط دانست که دارای نظامی اخلاقی تحت مضامینی همچون شجاعت، جوانمردی، حرمت اخلاقی و معنوی است. این کلمه در ترکیب با داش که در اصل کلمه‌ای تُرکی به معنای برادر، سخاوتمند یا نجیب زاده را بیان می‌دارد، عنوان مناسبی را برای داستان یكی از بزرگان محترم لوطی‌ها در شیراز و در اوایل قرن بیستم را فراهم می‌کند. داش آکل، لوطی با مرام از همین طبقه است که با مردم به مهربانی رفتار می‌کرد و همگان او را دوست می‌داشتند. از سوی دیگر، کاکا رستم ترکیبی از دو نام متضاد است؛ کاکا در عین حال از کلمه کاکا سیاه (شخصی که رو سیاه است) گرفته شده است، در حالی که رستم نام یکی از قهرمانان شاهنامه است. این نام فورا تضاد را ایجاد می کند. همچنین نام مرجان نانی از مرجان‌های رنگین و زیبایی است که در اعماق دریا قرار گرفته است، چرا؟ زیرا هدایت از زبان او هیچ سخنی نمی‌گوید، انگار پنهان است.
در همین راستا، داش آکل با روایتگر همه جا حاضر (دانای کل)، سوم شخص، به عنوان یک داستان مختصر، دقیق، ساختار یافته و شاهکاری ادبی است که در آن گفتگوها به خوبی ساخته و پرداخته شده و بسیارمتقاعد کننده می‌نماید، بسیار مورد توجه قرار می‌گیرد. هدایت در برخی موارد به صورت رسمی می‌نویسد که از طرفی شاعرانه و عاشقانه نشان داده می‌شود و از سویی دیگر عبارت‌های محاوره‌ای، به‌ ویژه اصطلاحات مشترک میان گروه‌های لوطی‌ها را بیان می دارد، برای مثال: «همه در شیراز می‌دانستند که داش اکل و کاکا رستم  سایه یکدیگر را با تیر می‌زدند.» چنین کاربردی در سراسر روایت داستان قابل مشاهده است. استفاده از این تکنیک، همراه با ویژگی‌های تفسیری درباره لباس و توصیف اعمال و شیوه‌هایی که در کلیت داستان گسترش می‌یابد، هماهنگی خاصی با متن دارد، برای مثال: لباس داش آکل نشانی از ارزش‌های اخلاقی و سنتی او دارد.
در عین حال، ابهام نهایی داستان، تعلیق قضاوت را به دنبال دارد، خواننده را با عدم اطمینان و انتخاب از سوی او مواجه می‌کند. آیا مرجان قبل از اعتراف طوطی از عواقب داش آکل آگاه بود؟ آیا اشک‌های او همدردی و غم و اندوه است یا عشق و محبت؟
طرح داستان مردی میانسال یا پیرمرد در عشق به دختر جوان و غیر قابل دسترس، عموما در آثار هدایت به فزونی به وقوع می‌پیوندد، به ویژه در داش آکل که در نهایت به نشانه اجتماعی - اخلاقی تبدیل می‌شود. کاراکتر اصلی داستان، مانند شخصیت‌های «آبجی خانم» و «داوود گوژپشت» به دلیل وجود محدودیت‌های فیزیکی و ظاهری با شکست روبرو می‌شود. به‌ راستی، رفتار او فراتر از ارزش‌های حاکم است و او معیاری اخلاقی را پی ‌ریزی می‌کند که به دلیل عدم حضورش در جامعه، تنها با مرگ بازنمود می‌یابد. عشق و مرگ دو عنصر اصلی داستان‌های شرقی است که از میان آن نظام اخلاقی متولد می‌شود و هدایت نیز از این موضوع در آثارش به نهایت استادی استفاده کرده است.
  آیا داش آکل واقعیت دارد؟
به طور کلی در مورد وجود و عدم وجود انسانی به نام داش آکل در شیراز و محل لوتی‌ها نمی توان به درستی به واقعیت پی برد، اینکه آیا هدایت به معنای واقعی چنین نامی را از شخصی واقعی برگرفته است یا اصلا ساخته و پرداخته خود اوست. به موجب همین، نمی‌توان با شبهات و روایت‌های بی‌اعتبار همچون عکس داش آکل واقعی یا قبر او در شیراز که توسط مردم محلی ایجاد شده است سر کرد. بنابراین، باید اثر صادق هدایت را به تمامی ناشی از ذهن خلاق خودِ او دانست.
  فیلم داش آکل
در سال 1971، مسعود کیمیایی فیلمی بر اساس داستان داش آکل به همراه بسیاری از بازیگران برجسته سینمای ایران، از جمله بهروز وثوقی و بهمن مفیدی را ساخت. او به طرز ماهرانه‌ای، توصیفات داستان را به تصاویر تبدیل کرد و محیط پیرامون آن را زمان را به خوبی بازسازی کرد. برخی از اختلافات میان این داستان کوتاه و فیلم وجود دارد، که باعث شده است پیامدهای قابل توجهی ایجاد شود. به نظر می‌رسد فیلم به متن وفادار است، اما برای پاسخگویی به نیازهای زمان خود و مخاطبان سینما، برخی از تفاوت‌ها اجتناب ناپذیر بوده است. در واقع، کیمیایی داستان کوتاه صادق هدایت در ایران در دهه 1920 را به ایران دهه 70 بازمی‌گرداند. فیلم نوعی تصویر دوگانه ایرانی و غربی را نشان می‌دهد که به دلیل ماهیت سینما به عنوان عنصری برای سرگرمی؛ کیمیایی جنبه‌های تجاری را وارد داستان داش آکل می‌کند.
  درباره صادق هدایت
صادق هدایت، نویسنده معاصر ایرانی در خانواده‌ای اشرافی در سال 1903 متولد شد. پس از اتمام تحصیلات ابتدایی، او به یک مدرسه در فرانسه برای مطالعه فرانسوی فرستاده شد. او تحصیلات متوسطه خود را در آنجا به اتمام رساند و رشته دندانپزشکی و مهندسی را برای مطالعه زبان‌های قبل از اسلام و فرهنگ باستانی ایران ترک کرد.
در اروپا، هدایت به ادبیات جهان، به ویژه ادبیات اروپا علاقه مند شد و آثار کافکا و داستایفسکی را خواند و برخی از آنها ترجمه کرد. یکبار در زمانی که در فرانسه بود در رودخانه مارن اقدام به خودکشی کرد که نا فرجام بود. او مجموعه داستان‌های کوتاه بسیاری نوشت که بهترین و مشهورترین آن «بوف کور» است که به عنوان شاهکار او محسوب می‌شود.
او علاوه بر رمان و داستان‌های کوتاه، اولین کسی بود که تحقیقات جدی و روش‌مندی در مورد فولکلور ایران انجام داد. او همچنین زبان‌های ایران باستان را مطالعه کرده و مقالاتی درباره متون قدیمی ایرانی و علوم انسانی نوشت. ناتوانی او در ایجاد آثار ادبی که انتظار می‌رفت عمومی شود (مناسب مردم باشد)، او را عمیق‌تر به افسردگی برد. سرانجام تصمیم گرفت ایران را ترک کند و به پاریس بازگردد، جایی که کار خود را از آنجا آغاز کرده بود. با این حال، پاریس پس از جنگ، شهری بود که او در دهه 1920 تجربه کرده بود.
او آخرین تصمیم خود را به انجام رسانید، دوباره در تاریخ 4 آوریل 1951 در خانه خود با باز گردن گاز و بستن همه درزهای خانه، خودکشی کرد. در زمان مرگش، به عنوان نخستین نویسنده معتبر معاصر ایران شناخته شده بود.
  کلام آخر
شاهکار صادق هدایت همه خصوصیات یک داستان کوتاه را در خود دارد، آغاز و پایانی باشکوه، اوج و فرودهای بسیار از تقابل داش آکل و کاکارستم گرفته تا دیدار نخستین او با مرجان و مرگش، همه و همه ترکیبی بی ‌مانند از قلم‌ فرسایی نویسنده مدرن ایرانی است. او به خوبی جامعه زمان خود را نقد و به چالش می‌کشد، اینکه چگونه نسلی رو به فروپاشی اخلاقی می‌رود و جایی برای جوانمردان واقعی نیست. با این حال، هنوز کتاب را در کنار خود دارم، روی میز کنار تختخوابم؛ هر زمان آماده‌ام باری دیگر کلمات جادویی کتاب را بخوانم، زیرا می‌دانم هر بار چیزی جدید کشف خواهم کرد.","['داستان و رمان', 'داستان و رمان ایرانی']",https://newcdn.fidibo.com/images/books/67375_54658_normal.jpg
بیگانه,آلبر کامو,جلال آل‌احمد,آرمان سلطان‌زاده,"۳۱,۰۰۰",آوانامه,۱۳۹۵/۱۰/۱۵,فارسی,238.9,"ابداع کتاب‌های صوتی یکی از تاثیرگذارترین اتفاقاتی بود که در قرن اخیر رخ داده است. این روزها که زندگی‌ها به شدت ماشینی شده است کمتر کسی زمان کافی برای مطالعه پیدا می‌کند. کتاب‌های صوتی به دلیل سهولت استفاده‌شان میتوانند اوقات خالی خواننده را پر کنند. به این معنی که شما می‌توانید هنگامی که مشغول کارهای دیگر هستید به کتاب صوتی گوش کنید و از شنیدن آن لذت ببرید.
کتاب پیش‌رو یکی از بهترین کتاب‌های نوشته شده در حوزه‌ی ادبیات است. کتاب بیگانه‌ی آلبر کامو  تاکنون توسط هزاران نویسنده و منتقد ادبی پیشنهاد شده است و بارها در فهرست کتاب‌های پرفروش نشریات مختلف در سراسر دنیا قرار گرفته است.
درباره‌ی کتاب صوتی بیگانه اثر آلبر کامو
کتاب بیگانه نوشته‌ی آلبر کامو است. این کتاب برای نخستین بار در سال 1942 منتشر شد. کتاب بیگانه‌ی آلبر کامو به عنوان یکی از نخستین آثار ادبی در حوزه‌ی آبسوردیسم شناخته می‌شود. فلسفه‌ی آبسورد (absurd) می‌گوید تلاش انسان برای پیدا کردن معنی در جهان بیهوده خواهد بود زیرا دنیا معنی یگانه‌ای ندارد. اگرچه این مکتب فکری شبیه به مکتب اگزیستانسیالیسم می‌ماند اما آبسوردیسم معتقد است که هرگونه تلاش برای پیدا کردن معنا هم کاری عبث و بیهوده است.
آلبر کامو در کتاب بیگانه تناقضی را برای خواننده ترسیم می‌کند که در روزمره برای خیلی از خوانندگان نیز رخ می‌دهند. تناقض بین بی تفاوتی و رویارویی با حقیقت زندگی. شخصیت اصلی داستان مرسو نام دارد، این شخصیت بی تفاوت نیست بلکه تنها هدفش در زندگی این است که با حقایق روبه‌رو شود. او به شدت منطقی است و این منطق راه را برایش هموارتر کرده ‌است. آلبر کامو درباره شخصیت مرسو می‌گوید: «مرسو نمی‌خواهد زندگی را ساده کند. بلکه او فقط هرچه هست، همان را می‌گوید. در نتیجه‌ی این کارش جامعه برای پیشرفتش به سرعت احساس تهدید می‌کند و او را از خود می‌راند.»
نکته جالب درباره‌ی شخصیت مرسو این است که در طول داستان به نظر می‌آید شخصیت مرسو ثابت می‌ماند، یعنی او همان آدم بی‌تفاوتی است که از ابتدای داستان بوده است. اما وقتی در داستان پیش می‌رویم متوجه رشد شخصیت مرسو می‌شویم. در ابتدای داستان، جامعه مرسو را طرد کرده‌است و او قادر به درک احساسات مردم نیست. اما در میانه‌ی داستان این رفتارش تغییر می‌کند.
آلبرکامو به وسیله‌ی شخصیت مرسو، یکی از مهم‌ترین مسائل بشری را مطرح می‌کند، اهمیت «انتخاب» در زندگی که از مباحث اصلی اگزیستانسیالیسم و آبسوردیسم است. موضوعاتی که در آثار کامو برجسته و مورد توجه‌اند.
خلاصه داستان صوتی بیگانه
داستان کتاب بیگانه دربار‌ه‌ی زندگی شخصی فردی به نام مُرسو است. این داستان در دو بخش روایت می‌شود، بخش اول زمانی است که او در مراسم تدفین مادرش شرکت می‌کند اما هیچ احساس تأثری از خود نشان نمی‌دهد که این رفتارش برای بقیه بسیار عجیب است. قسمت دوم این رمان ماجرای ازدواج او با مری و اتهام قتل یک مرد عرب است.
درباره‌ی آلبر کامو نویسنده‌ی کتاب صوتی بیگانه
آلبر کامو مشهورترین نویسنده‌ی الجزایری- فرانسوی متولد 7 نوامبر 1913 است. او یکی از نویسندگان مشهور فرانسوی است که در سال 1957 به دلیل آثار مهم ادبی که به روشنی به مشکلات وجدان بشری در عصر حاضر می‌پردازد؛ برنده‌ی جایزه‌ی نوبل ادبیات شد. این نویسنده یکی از جوان‌ترین نویسندگانی بود که موفق به دریافت جایزه‌ی نوبل ادبی شد.
آلبر کامو در مقدمه‌ای درباره‌ی رمان بیگانه می‌نویسد: «دیرگاهی است که من رمان «بیگانه» را در یک جمله که گمان نمی‌کنم زیاد خلاف عرف باشد، خلاصه کرده‌ام: «در جامعهٔ ما هر کس که در تدفین مادر نگرید، خطر اعدام تهدیدش می‌کند.» منظور این است که فقط بگویم قهرمان داستان از آن رو محکوم به اعدام شد که در بازی معهود مشارکت نداشت. در این معنی از جامعه خود بیگانه است و از متن برکنار؛ در پیرامون زندگی شخصی، تنها و در جستجوی لذت‌های تن سرگردان. از این رو خوانندگان او را خودباخته‌ای یافته‌اند دستخوش امواج.»
ترجمه‌ی کتاب صوتی بیگانه به فارسی
انتشارات آوانامه کتاب صوتی بیگانه را با ترجمه‌ی جلال آل احمد عرضه کرده و در اختیار علاقه‌مندان قرارداده است. جلال آل احمد نویسنده، مترجم و منتقد ادبی در سال 1302 به دنیا آمد. او در رشته‌ی زبان و ادبیات فارسی به تحصیل پرداخت و مجموعه‌ی داستانی دید و بازدید، از رنجی که می بریم و سه تار را منتشر کرد و آثاری از آندره ژید، آلبر کامو، ژان پل سارتر و فئودور داستایوسکی را ترجمه کرد. در سال 1327 با سیمین دانشور نویسنده بزرگ کشور آشنا شد و دو سال بعد با او ازدواج کرد. تحت تاثیر اتفاق‌های سیاسی حاکم بر جامعه، آل‌احمد دچار افسردگی شدیدی شد. سرگذشت کندوها، مدیر مدرسه مربوط به همین سال‌هاست. او در شهریور ۱۳۴۸ به طور ناگهانی در گیلان درگذشت و سبب شد افرادی تصور کنند مرگ او مشکوک است و به دست ساواک انجام شده است، در حالی که همسر او سیمین دانشور این شایعات را تکذیب کرد و علت مرگ او را استفاده بیش از حد مشروبات الکلی گزارش شد.
چرا باید کتاب صوتی بیگانه را خواند؟
کتاب بیگانه‌ی آلبر کامو یکی از مهترین آثار نوشته شده در قرن بیستم است. این کتاب آغازی جذاب و گیرا دارد و تنها دو سطر اول این کتاب کافی است تا کتاب را یکسره بخوانید و از خواندنش لذت ببرید. کتاب صوتی بیگانه در دسته‌ی کتاب‌های داستان‌های فرانسوی قرار دارد. کتاب صوتی بیگانه مناسب برای گروه سنی بزرگ‌سال است. خوانش کتاب صوتی صوتی بیگانه را آرمان سلطان زاده به‌عهده داشته است. کتاب صوتی بیگانه حجم اندکی دارد و برای افرادی که وقت کافی برای خواندن کتاب‌های طولانی را ندارند و قصد دارند کتابی مختصر با موضوع داستان‌های فرانسوی را بخوانند مفید خواهد بود.
‌در بخشی از کتاب صوتی بیگانه می‌خوانیم
مادرم امروز، مرد. شاید هم دیروز، نمی‍دانم. تلگرامی به اين مضمون از خانه سالمندان دریافت داشته ام!  «مادر، درگذشت. تدفین فردا. همدردی عمیق» از تلگرام چیزی دستگیرم نشد. شاید این واقعه دیروز اتفاق افتاده باشد.
نوانخانه پیران در «مارنگو» هشتاد کیلومتری الجزیره است. ساعت دو سوار اتوبوس خواهم شد و بعدازظهر به آنجا خواهم رسید. به این ترتیب، می توانم شب را در کنار جاده بیدار بمانم و فردا عصر مراجعت کنم. از ریبسم دو روز مرخصی تقاضا کردم که به علت چنین عذری، نمی‌توانست آن را رد کند. با وجود این دلش راضی نبود. حتی به او گفتم: «تقصیر من نیست.» جوابی نداد. بعد فکر کردم که لزومی نداشت این مطلب را به او می گفتم. در واقع من نمی‌بایستی عذر تقصیر بخواهم. وانگهی وظیفه او بود که به من تسلیت بگوید. اما بدون تردید این کار را برای پس فردا گذاشته است که مرا با لباس عزا خواهد دید. چون اکنون مثل این است که هنوز مادرم نمرده است. ولی بعد از تدفین، کار انجام يافته تلقی خواهد شد و همه چیز جنبه رسمی به خود خواهد گرفت.
آن‌چه در بالا خواندید بررسی و نقد کتاب صوتی بیگانه اثر آلبر کامو بود.خرید و دانلود این اثر در همین صفحه امکان‌پذیر است. برای مطالعه‌ی دیگر کتاب‌ها در زمینه‌ی داستان‌های فرانسوی می‌توانید به قسمت دسته‌بندی کتاب‌ها مراجعه و کتاب‌های این موضوع را یکجا مشاهده کنید.","['داستان و رمان', 'داستان و رمان خارجی', 'داستان و رمان فرانسه']",https://newcdn.fidibo.com/images/books/83768_16657_normal.jpg
سلوک,محمود دولت‌آبادی,,مجتبی شکوری,"۴۵,۰۰۰",رادیو گوشه,۱۴۰۰/۱۲/۲۶,فارسی,526.5,"درباره کتاب سلوک
نوشتن رمان سلوک ۴ سال طول کشیده است، محمود دولت آبادی این کتاب را بین سال‌های ۷۷ تا ۸۱ نوشت. این کتاب اولین بار ۱۷ سال پیش و توسط نشر چشمه منتشر شد. این رمان نسبت به دیگر آثار محمود دولت‌آبادی متفاوت است و چیره‌دستی او در ایجاد فضاهای وهم ‌آلود و حرکتدر ظرف زمان و مکان را به خوبی نشان می‌دهد. این کتاب زبان نسبتا پیچیده‌ای دارد و سرشار از توصیفات زیبا و تحیربرانگیز است.
خلاصه داستان کتاب سلوک 
داستان از این قرار است که مردی به نام قیس عاشق دختری به نام مهتاب می‌شود اما قیس ۱۷ سال از مهتاب بزرگ‌تر است، وقتی نام قیس را می‌شنویم یاد قیس ملوح یا همان مجنون لیلی می‌افتیم. این عشق یک‌طرفه نیست و مهتاب نیز دل‌باخته قیس می‌شود. چنین اتفاقی خشم خانواده مهتاب و سرزنش خواهران و نزدیکانش را برمی‌انگیزد و داستان صورت پیچیده‌تری به خود پیدا می‌کند. قیس در این‌جا یک نماد است، او خودشیفتگی دیوانه‌واری دارد و از سوی دیگر با معشوقه‌اش به گونه‌ای برخورد می‌کند که گویی او از اموالش است. تعصب و خودخواهی قیس او را به نمادی از مرد شرقی سنتی تبدیل می‌کند. او با این‌که عاشق مهتاب است اما به خاطر نگرش سنتی خود و قائل نبودن حق اراده برای مهتاب، او را از خودش می‌رنجاند.
در این‌جا خانواده مهتاب نیز وضعیت پیچیده‌ای دارند، پدر او انسانی آزادمرد اما در بند است، مادر او وضعیتی عزلت‌نشین دارد و برادرش مردی افسارگسیخته است. خواهران او نیز انسان‌هایی حسود هستند. مهتاب ده سال از عمر خود به پای عشق به قیس گذاشته است، هتاب می‌داند که با قیس آینده‌ای ندارد چرا که از او صاحب فرزندی نخواهد داشت و عمر معشوقش رو به پایان است اما عشق با محاسبه سود و زیان عقلانی سازگار نیست.
کتاب صوتی سلوک با صدای مجتبی شکوری
مجتبی شکوری را به عنوان کارشناس و میهمان محبوب برنامه کتاب‌باز می‌شناسیم. او وقتی برای اولین‌بار به عنوان میهمان سروش صحت در برنامه کتاب‌باز حاضر شد با اقبال بسیار مخاطبان برنامه مواجه شد و همین موضوع زمینه حضور هرچه بیش‌تر او را به عنوان کارشناس برنامه کتاب‌باز فراهم کرد. مجتبی شکوری متولد 1366 در تهران و دارای دکترای علوم سیاسی از دانشگاه تهران است. البته او در آغاز در کسوت دانشجوی مهندسی مکانیک وارد دانشگاه شریف شد ولی از آنجا که همیشه به فلسفه و علوم اجتماعی علاقه داشت پس از اخذ لیسانس تغییر رشته داده و وارد دانشکده علوم سیاسی شد. 
مجتبی شکوری سال‌ها به شغل معلمی مشغول بود و به خاطر عشق و علاقه زیادش به این شغل هنوز خود را معلم می‌داند، او داستان‌ها و خاطرات زیادی از شغل معلمی دارد که بارها در برنامه کتاب‌باز بخش‌هایی از این خاطرات را نقل کرده است.
علاقه بسیار زیاد مجتبی شکوری به کتاب و طیف وسیع مطالعاتی او باعث شده به عنوان کارشناس کتاب بین علاقه‌مندان به مطالعه محبوبیت زیادی پیدا کند. مهارت او در نقلِ قصه‌ها، لحن روان و بیان شیوا و به همراه تسلط‌اش به مثل‌ها و اشعار فارسی از او شخصیتی جذاب و کاریزماتیک ساخته است. 
کتاب صوتی سلوک اولین کتاب صوتی مجتبی شکوری است که در همکاری با رادیو گوشه منتشر شده است. او برای اولین‌ تجربه سراغ یکی از شاهکارهای ادبیات معاصر ایران اثر محمود دولت‌‌آبادی رفته است و سعی داشته با نزدیک شدن هر چه بیش‌تر به فضای کتاب محتوا و لحن اثر را به خوبی منتقل کند. 
بخشی از کتاب سلوک

پیرمرد حالا برخاسته‌ است و به یقین می‌داند که دیگری بی‌گسست نگاهش می‌کند و چشم از او برنمی‌دارد و برنداشته‌است. و به یقین که می‌داند دیگری متوجه دسته ورق های کاغذ هست که او با بیزاری می‌گذارد روی نیمکت سنگی خم می‌شود به دشواری و مشتی سنگ ریزه از زمین جمع می‌کند و می‌گذارد روی دسته اوراق و سپس دور می‌شود و قیس را با جاذبه دور شدن خود در همان فاصله می‌برد طرف نیمکتی که روی آن نشسته بود و حالا کاغذها آنجا گذاشته شده اند. قیس می‌کوشد تند و سریع خود را برساند به کاغذها اما رفتنش ضرب‌اهنگ گام‌های او را دارد. نه کندتر و نه تندتر. وقتی می‌رسد کنار نیمکت و با کنجکاوی غریبی دست می‌برد برشان دارد. بی اختیار به درنگ واداشته می‌شود که آیا آن مرد که حالا دیگر از نگاه ناپدید شده است. عصا به دست نداشت؟ و هیچ نمی‌فهمد چه اهمیتی داشته یا دارد که او، آن پیرمرد عصا می‌زده یا بی عصا می‌رفته باشد؟ «چه می‌دانم!» ذهن آدمی است دیگر... با ولع و مثل یک دزد دسته کاغذ را که از جلد وارفته‌اند برمی‌دارد و توی جیب بارانی جاشان می‌دهد راه می‌افتد مگر تند و باشتاب خود را برساند به آن قهوه خانه ایتالیایی، غافل از این که کلاه و شال و بارانی و این چمدان که با خود دارد.
مجال نمی‌دهند تندتر ازیک موجود غریب و خسته و دچار، گام بردارد. توجه عمده این است که زود برسد و یادداشت‌های دفتر اوراق شده پیرمرد را با کنجکاوی یک آدم سرگردان زیر و بالا کند گیرم که هیچ چیز جالبی در آن یافت نشود.درانتهای خیابان شنی می‌ایستد و یک بار دیگر نگاه می‌کند. به نیمکتی نگاه می‌کند که روی آن نشسته بود. دل مثل گور سیاه است و ناگهان - کودکانه - آرزو می‌کند معجزه‌ای رخ بدهد و آن جاء آن سوی تنه سیاه - سوخته کاچ‌ها چهره انسانی که می‌شناخته است در متن خاکستری فضا بشکفد و اگرشده یک آن یک نگاه دیگر، آن لبخند بدرود همیشه را ببیند...
وهم؛ وهم. وهم!
برمی‌گردد. برمی‌گردد و مثل یک واقعیت بیزار به راه می‌افتد و آرزو می‌کند ای کاش این چمدان وامانده با من نمی‌بود.","['داستان و رمان', 'داستان و رمان ایرانی']",https://newcdn.fidibo.com/images/books/129318_79913_normal.jpg
قصه‌های هزار و یک شب - جلد اول,عبداللطیف طسوجی,,شيوا خنياگر,"۱۰,۰۰۰",واوخوان,۱۳۹۹/۰۱/۱۹,فارسی,74.33," حتی اگر متنش را نخوانده باشیم اما همگی نام کتاب قصه‌های هزار و یک شب و شهرزاد قصه‌گو را شنیده‌ایم. آن‌قدر این کتاب در زندگی و سنت و فرهنگ مردمان ایران‌زمین و در نگاه کلی‌تر در سنت شرقیان عجین شده است که شهرزاد قصه‌گو و داستان‌هایش به حکایت و ضرب‌المثل تبدیل شدند. بازنویسی و خواندش چنین اثر باشکوهی کاری بسیار ارزشمند است زیرا که شنیدن این قصه‌ها نه تنها پندآموز خواهد بود که دل هر شنونده‌ای را با تاریخ و داستانش همراه خواهد کرد.
به‌گفته علی اصغر حکمت این کتاب پیش از دوره هخامنشی در هند به وجود آمده و قبل از حمله اسکندر، به فارسی احتمالاً فارسی باستان ترجمه شده و در قرن سوم هجری بعد از حمله اعراب به ایران زمانی که بغداد مرکز علم و ادب بود، از پهلوی به عربی برگردانده شده‌است. بهترین داستان‌های هزار و یک شب به صورت نسخه‌ی صوتی در سایت فیدیبو در دسترس است.
درباره‌ی کتاب صوتی قصه‌های هزار و یک شب – جلد اول
کتاب هزار و یک شب یا الف الیله به سه نسخه تقسیم می‌شود: نسخه هندی که پیش از دوره هخامنشی به زبان سانسکریت نوشته شده، نسخه ایرانی که ترجمه‌ای از نسخه سانسکریت به فارسی باستان است و نسخه عربی که در دوران هارون‌الرشید از زبان پهلوی به عربی ترجمه شده. می‌توان گفت در تمام ترجمه‌ها تعدادی داستان جدید به آن اضافه شده است.
داستان اصلی یا به قول بیضایی داستان بنیادین بدین‌گونه است که:
دو شاهزاده برادر، به نام‌های شهریار (یا شهرباز) و شاه زمان، مورد خیانت زنان خود قرار می‌گیرند شاه زمان تَرک پادشاهی کرده و راهی دیار برادر می‌شود و شهریار هم به انتقام خیانت همسرش هر شب دختری را به نکاح درمی‌آورد و بامداد دستور قتلش را می‌داد. تا اینکه دیگر دختری در شهر نمی‌ماند و وزیر شهریار که دو دختر به نام‌های شهرزاد و دنیازاد داشت و به شدت نگران این قضیه بود به پیشنهاد شهرزاد وی را به عقد پادشاه درمی‌آورد. شهرزاد همان شب به شهریار می‌گوید که خواهری دارد که هر شب با قصه‌های او به خواب می‌رود و درخواست می‌کند که همان شب خواهرش را به قصر بیاورند تا برای بار آخر برایش قصه بگوید. دنیازاد می‌آید و شهرزاد قصه گویی را آغاز می‌کند، شهریار هم که مسحور این قصه شده بود مهلت می‌دهد که فردا شب ادامه قصه را بشنود و بنابراین کشتن شهرزاد را موکول به بعد می‌کند و این قصه گویی‌ها هر شب ادامه پیدا می‌کند. «هزار و یک شب» نامی است که از زمان ترجمه طسوجی در دوره قاجار در ایران شهرت یافته و نام قدیم آن «هزار افسان» بوده است. داستان‌های این کتاب دارای محتوای بسیار بوده ازجمله طنز، تعالیم اخلاقی چه بد و چه خوب، آداب و سنن ملل مختلف، مشکلات اجتماعی، مسافرت و سیاحت و ... . کتاب قصه‌های هزار و یک شب کتابی چندملیتی است که در تمامی قصص آن، قهرمان داستان یک زن هوشیار و مدبر است. تلاش شهرزاد قصه‌گو برای نجات دادن جان دختران سرزمینش این چنین هوشمندانه در خلال داستان بسیار ستودنی است. این جان فشانی و درایت دقیقا در مقابل خیانت زنان دو برادر قرار می‌گیرد.
ترجمه‌ی کتاب صوتی قصه‌های هزار و یک شب - جلد اول
در سال ۱۲۵۹ هجری قمری، در زمان محمدشاه به دست ملا عبدالطیف طسوجی که از مترجمان و فاضلان زمانه بوده است به فارسی ترجمه شده است.
نسخه کنونی فارسی را عبداللطیف طسوجی در زمان محمدشاه و پسرش ناصرالدین‌شاه به فارسی درآورد و به چاپ سنگی رسید. چاپ کتاب تا زمان انقلاب اسلامی به همان سیاقی که چاپ کلاله خاور درآمده بود، مشکلی نداشت. بعد از انقلاب هم انتشارات هرمس این کتاب را در سال ۱۳۸۳ منتشر کرد که در ۱۳۸۶ به چاپ دوم رسید. نخستین ترجمه هزار و یک شب به زبان‌های اروپایی در قرن هجدهم میلادی به دست آنتوان گالان به فرانسوی درآمد و در سال ۱۷۰۴ میلادی منتشر شد. سر ریچارد برتون نخستین ترجمه انگلیسی این کتاب را در ۱۸۸۵ عرضه کرد. بورخس همه آثارش را مدیون هزار و یک شب می‌دانست و تأثیر آن بر بسیاری از نویسندگان معروف جهان ازجمله کسانی چون جیمز جویس انکارناپذیر است.
این کتاب که شامل نکته‌های آموزشی و اخلاقی بسیاری است، برای کودکان تحت عنوان قصه‌های پند آموز هزار و یک شب شهرزاد قصه‌گو به رشته‌ی تحریر درآمده است. این سری از کتاب‌ها برای گروه سنی ب و ج مناسب است و نویسنده‌ی آن مجید مهری و تصویرگر آن لیلا باباخانی است.
طرف‌داران کتاب قصه‌های هزار و یک شب شهرزاد قصه‌گو آن‌قدر زیاد هستند که پادکست آن نیز موجود شده است. برای دانلود مجموعه کامل هزار و یک شب، پادکست قصه‌های هزار و یک شب و دانلود قصه‌های هزار و یک شب برای کودکان، از طریق همین صفحه و یا با دانلود رایگان اپلیکیشن فیدیبو، اقدام نمایید.
قصه‌های هزار و یک شب صوتی قسمت اول تا آخر، با صدای زیبا و لحن دلنشین شیوا خنیاگر به بازار کتاب عرضه شده است.
این کتاب برای چه کسانی مناسب است؟
کتاب قصه‌های هزار و یک شب که در قطع‌های متفاوت و ترجمه‌های گوناگون در بازار وجود دارد، برای هر خواننده و دوستدار کتابی می‌تواند مناسب باشد. خواندن حتی یکی از قصه‌های هزار و یک شب نیز خالی از لطف نیست زیرا که گیرایی این کتاب آن‌قدر زیاد است که هر خواننده‌ای را با داستان‌های افسانه‌ای خود همراه و هم مسیر می‌کند. به قولی حتی می‌توان گفت خواننده‌ی خوش‌ذوق خود را می‌تواند در زمان و مکان و موقعیت شخصیت‌های داستان قرار بگیرد و در طی خواندن کتاب، در تاریخ سفر کند. سفری با شهرزاد قصه‌گو که زیرکانه با داستان سرایی‌هایی فریبنده جان خود را نجات می‌دهد.
در بخشی از کتاب صوتی قصه‌ای هزار و یک شب - جلد اول می‌شنویم
کر کنم در سر وفات سری/ سهل باشد زیان مختصری
دوست دارم که خاك پات شوم/ تا مکر بر سرم کنی گذری
راست خواهی نظر حرام بود / بر چنین روی و باز بر دگری
چون ابیات بانجام رسانید. سخت بگریست. آنکاه بدیع الجمال گفت: ای ملکزاده مرا بیم از آنست که اکر روی بتو آرم. از تو الفت و محبت نیایم. که انسان‌ها عهد بجا نیاوردند و پیمان نگاه ندارند و مکر ایشان بسیار است.
سیف الملوك گفت: ای روشنی چشم من خدای تعالی همه را یکسان نیافریده. اگر خدا بخواهد من عهد بجا آورم و پیمان نگاه دارم و هر جوری که بمن رود برو شکیبا شوم.
از تو ای دوست نگسلم پیوند /کر به تیغم برند بند از بند
بدیع الجمال گفت: چون چنینست. بنشین و آسوده باش که با یکدیگر پیمان بندیم که هيچ يك به دیگری جفا نورزیم و خیانت نکنیم و هرکس که رفیق خود را خیانت کند خدای تعالی انتقام ازو بکشد. سیف الملوك بنشست و با بدیع الجمال سوگند یاد کردند که هيچ ‌يك دیگری بجای محبوب خود نگزیند. چه از انسیان باشد چه از جنیان. پس از آن از غایت فرح بگریستند و شوق و وجد بسیف الملوك چیره کشته. این دو بیتی بخواند:
از حسن تو در خانه بهاری دارم / از روی تو در دیده نگااری دارم
با تو بنشاط روزگاری دارم / شکر ایزد را که چون تویاری دارم
پس از آن که بدیع الجمال و سیف الملوك با یکدیگر پیمان بستند. هردو از مجلس برخاسته: در باغ همی‌ گشتند و کنیزکی نیز طعام برداشته؛ با ایشان میرفت. تا اینکه بدیع الجمال بنشست و کنيزك، طعام بنهاد. سیف الملوك نیز بنشست.
چون قصه بدینجا رسید. بامداد شد و شهرزاد لب از داستان فرو بست.
              ","['داستان و رمان', 'داستان و رمان ایرانی']",https://newcdn.fidibo.com/images/books/110470_89750_normal.jpg
گرامافون,شرمین نادری,,بهرام شاه‌محمدلو,,آفرینش کتاب الکترونیک فیروزان (فیدیبو),۱۴۰۰/۰۸/۱۰,فارسی,23.95,گرامافون مجموعه‌ای است از قصه‌های عامیانه‌ی ایران که «شرمین نادری» آن‌ها را جمع‌آوری و بازنویسی کرده و با صدای خاطره‌انگیز «بهرام شاه‌محمدلو» اجرا شده‌اند. قصه‌هایی کوتاه از تمام اقوام و نواحی ایران. ** این قصه‌ها ممکن است برای گروه‌های سنی کودکان مناسب نباشد. داستان «مرغ حق» داستانی لری است که با ازدواج دخترکی آغاز می‌شود که به اجبار به خانه‌ی شوهر می‌رود. اگرچه شوهر با مهربانی‌اش، در دل دختر خانه می‌کند، اما مادر شوهر که زنی حسود و بداندیش است، زندگی را برای دختر سخت و سخت‌تر می‌کند، تا جایی که روزی اتفاق عجیبی می‌افتد.,"['داستان و رمان', 'داستان و رمان ایرانی']",https://newcdn.fidibo.com/images/books/122431_81561_normal.jpg
هری پاتر و جام آتش,جی.کی رولینگ,ویدا اسلامیه,آرمان سلطان‌زاده,"۱۰۵,۰۰۰",آوانامه,۱۳۹۹/۰۹/۱۷,فارسی,1437.7,- دنیای مخفی جادو یکی از ژانرهای پرمخاطب که گروه‌های سنی متفاوت را به خود جذب کرده ژانر فانتزی و تخیلی است که کتاب‌ «هری پاتر» را می‌توان یکی از معروف‌ترین آن‌ها برشمرد. این اثر نام مجموعه‌ای از رمان‌هایی به سبک خیال‌پردازانه به قلم جی. کی. رولینگ است. این مجموعه به شرح ماجراهای یک جادوگر نوجوان به نام هری پاتر به همراه بهترین دوستانش، رون ویزلی و هرمیون گرنجر، در مدرسه‌ی علوم و فنون جادوگری هاگوارتز می‌پردازد که در تلاش است بر جادوگر سیاه غلبه کند. هری پاتر در واقع یک مجموعه با چندین ژانر، ازجمله فانتزی و گذر عمر است که دارای معانی فرهنگی بسیاری می‌باشد. به عبارتی نویسنده این اثر پر مخاطب با نثری روان و ملموس در پی به تصویر کشیدن مفاهیم خیر و شر و ارزش‌هایی چون شجاعت، عشق و وفاداری است. رولینگ در این مورد می‌گوید: «موضوع اصلی داستان مرگ است، همچنین بسیاری از موضوعات دیگر در این سری، مانند عشق و تعصب وجود دارد.» - نکات خواندنی: - ناشران اصلی و اولیه، کتاب‌سرای بلومزبری در انگلستان و انتشارات اسکولاستیک در ایالات متحده بودند. - در اکتبر ۲۰۱۱، این مجموعه در فرمت‌های مختلف کتاب از طریق «پاترمور» منتشر شد. - هری پاتر بالاترین مجموعه فیلم پرفروش در تمام دوران شناخته شد. - سود تجاری هری پاتر بیش از ۱۵ میلیارد دلار است. - این مجموعه‌ی داستانی به ۷۰ زبان و به‌طور تقریبی در ۴۵۰ میلیون نسخه منتشر شده‌است. -کتاب‌های هری پاتر از پرفروش‌ترین کتاب‌های تاریخ بشر بوده‌اند. - جام آتش جلد چهارم داستان هری پاتر با عنوان هری پاتر و جام آتش شناخته می‌شود. در این داستان، مسابقاتی میان مدارس جادوگری برگزار می‌شود که در نهایت یک نفر به عنوان قهرمان مسابقات شناخته خواهد شد. در روز اول مسابقات، مرگ‌خواران به محل مسابقات حمله کرده و خیلی از اشیاء و وسایل را نابود می‌کنند اما مسابقات لغو نمی‌شود و با اقدامات امنیتی شدید‌تری ادامه پیدا می‌کند. اتفاقات مهمی در این داستان رخ می‌دهد که منجر به بازگشت لرد ولدمورت به شکل فیزیکی‌اش می‌شود. - جی. کی. رولینگ خالق پرفروش‌ترین کتاب تاریخ بشر جی. کی. رولینگ در سال ۱۹۶۵ در انگلستان به دنیا آمد. دوران کودکی خوبی را پشت سرگذاشت. بعد از اینکه در رشته ادبیات فرانسه از دانشگاه فارغ‌التحصیل شد در سازمان عفو بین‌الملل به‌عنوان مترجم و منشی مشغول به کار شد. دو سال بعد با یک روزنامه‌نگار پرتغالی آشنا شد. نام او «ژورگه آرانتس» بود. جوآن با آرزو و امید دل به این مرد داد اما زندگی آن‌ها دوام چندانی نداشت و رولینگ با دخترش به ادینبرو اسکاتلند مهاجرت کرد. سلامت روحی و روانی‌اش دچار اختلال شد و بارها دست به خودکشی زد. در همان سال‌ها که با فقر و مشکلات روحی و روانی دست به گریبان بود شروع به نگارش کتاب هری‌پاتر کرد و در حال حاضر وی یکی از ثروتمندترین زنان دنیا است. مسابقات مهیج نشر صوتی آوانامه، کتاب صوتی «هری پاتر و جام آتش» که داستان مسابقات مهیجی به‌نام جام کوییدیچ و اتفاقاتی که در این مسابقات روی خواهد داد را با صدای آرمان سلطان‌زاده و با همکاری انتشارات کتاب‌سرای تندیس تولید و منتشر کرده است.,"['داستان و رمان', 'داستان و رمان خارجی', 'داستان و رمان انگلیس']",https://newcdn.fidibo.com/images/books/107487_55215_normal.jpg
بلندی‌های بادگیر,امیلی برونته,پرویز پژواک,آرمان سلطان‌زاده ، مریم پاک ذات,"۵۴,۰۰۰",آوانامه,۱۳۹۸/۰۸/۲۸,فارسی,994.19,"کتابی صوتی که پیش روی شماست یکی از صد رمان برتر جهان و یک عاشقانه‌ی کلاسیک است. بلندی‌های بادگیر با شخصیت‌های ماندگار خود داستان عشق و انتقام را روایت می‌کند و از خشونت، کینه و امید می‌گوید. امیلی برونته در رمان خود عشقی را  توصیف کرده است از مرگ هم قدرتمندتر است.
‌درباره‌ی کتاب صوتی بلندی‌های بادگیر اثر امیلی برونته
«بلندی‌های بادگیر» رمانی عاشقانه و غم‌انگیز با قلم امیلی برونته است تنها اثر امیلی برونته برای اولین بار با عنوان «عشق هرگز نمی‌میرد» در سال 1335 منتشر شد. چندی بعد مترجمین دیگری این کتاب را با عنوان «بلندی‌های بادگیر» ترجمه کردند به اسمی رایج در میان مخاطبین بدل شد. در حال حاضر این کتاب با هر دو عنوان شناخته می‌شود و محتوای آن با یکدیگر تفاوت اساسی ندارد. 
نثر کتاب «بلندی‌های بادگیر» روان و ساده است و نویسنده برای روایت ماجراهای این خانواده از سبک رئالیسم بهره گرفته است. آنچه که این رمان را به یک اثر ماندنی تبدیل کرده است ترسیم عشقی شورانگیز اما نافرجام است. جمله‌ی «روح از هر چه ساخته شده باشد، جنس روح او و من از یک جنس است» عاشقانه‌ترین جمله‌ی ادبی شناخته شده در ادبیات انگلستان به شمار می‌آید.
داستان از زبان یک راوی به نام نلی گفته می‌شود. ماجرای این خانواده، حاصل دیده‌ها و شنیده‌های اوست که خواننده را به قضاوت و شناخت شخصیت‌ها دعوت می‌کند و هرجایی از داستان که نلی در آن حضور نداشته داستان را از زبان شخصیت‌های دیگر نقل می‌کند.
خلاصه داستان صوتی بلندی‌های بادگیر
«بلندی‌های بادگیر» یک رمان عاشقانه و غم‌انگیز است. این رمان ماجرای عشق نافرجام هیتکلیف و کاترین را از دوران کودکی تا جوانی را روایت می‌کند. داستان از ز گذشته‌های خیلی دور، یعنی زمان کودکی هیتکلیف و کاترین آغاز می‌شود. آقای ارنشاو، پدر کاترین که فردی متمول است، کودک‌ رها شده‌ای به نام هیتکلیف را پیدا می‌کند و تصمیم می‌گیرد سرپرستی او را به قبول کند. او هیتکلیف را به خانواده معرفی می‌کند اما پسر ارشد خانواده، هیندلی از همان بدو ورودِ هیتکلیف با او دشمنی می‌کند. رفتار خصومت آمیز هیندلی تغییر نمی‌کند و و او بعد از مرگ پدر باز هم با حقارت با هیتکلیف رفتار می‌کند. از طرف دیگر، کاترین دختر خانواده از همان کودکی با هیتکلیف رابطه‌ای صمیمانه و عاطفی برقرار کرده و رشته‌ای از محبت و عشق بین این دو نفر شکل گرفته است. اما هیندلی که از هیتکلیف متنفر است و رفتار پرخاشگرانه‌ای با او دارد سدی در مسیر عشق خواهر خود و هیتکلیف می‌شود و ملاقات بین آن‌ها را ممنوع می‌کند.
داستان زمانی پیچیده می‌شود که کاترین با مرد ثروتمندی به نام ادگار ازدواج می‌کند. این موضوع هیتکلیف را به شدت آشفته می‌کند و او تصمیم به انتقام می‌گیرد. هیتکلیف بعد از سه سال به دهکده باز‌می‌گردد تا انتقام خود را از همه بگیرد. بازگشتی که سرنوشت دو خانواده را برای همیشه تغییر می‌دهد.
‌نقد‌ها و نظرات درباره‌ی کتاب صوتی بلندی‌های بادگیر
بلندی‌های بادگیر محصول قرن نوزدهم میلادی است. اگرچه برخی از مسائل و دغدغه‌هایی که در کتاب عنوان شده است، در قرن بیست و یک بسیار پیش پا افتاده به نظر می‌آید اما  صحبت از آنها در قرن  19 میلادی در ممنوع بوده است. امیلی برونته در این داستان از مشکلات جامعه نظیر نابرابری‌های جنسیتی و طبقاتی، مسائل مذهبی و عشق خارج از عرف سخن گفته است. حوادث، شخصیت‌ها و فضاهای داستان نشان از بازتاب زندگی شخصی امیلی در این رمان است. در واقع با نگاهی به زندگی امیلی برونته و شناخت اخلاق و روحیات او می‌توان عناصر به کار رفته در این رمان را در زندگی شخصی او دید.
‌درباره‌ی امیلی برونته نویسنده‌ی کتاب صوتی بلندی‌های بادگیر
امیلی برونته داستان‌نویس و شاعر بریتانیایی در سال 1818 در شمال انگلستان به دنیا آمد. او خواهر کوچک‌تر شارلوت برونته و خواهر بزرگ‌تر آن برونته بود که  هر کدام از نویسندگان مطرح کلاسیک جهان محسوب می‌شوند و امروز نام آن‌ها با عنوان خواهران برونته در دنیای ادبیات شناخته می‌شود. پدر او بسیار سختگیر و متعصب بود و زندگی را بی‌نهایت برای او و خواهرانش طاقت‌فرسا کرده بود. امیلی در سال 1838 معلم شد اما به علت فشار کاری تصمیم گرفت آن را رها کند. او و خواهرانش تصمیم گرفتند مدرسه‌‍ای را تاسیس کنند؛ اما تلاش آنها برای موفقیت در این کار نیز به جایی نرسید.
امیلی در سال 1847 رمان بلندی‌های بادگیر را منتشر کرد. او پیش از انتشار این داستان دو سال برای نوشتن آن زمان صرف کرد. اولین اثر امیلی برونته مانند دیگر تلاش‌های او با شکست روبه‌رو شد. اما پس از مرگ نویسنده در فهرست بهترین رمان‌های انگلیسی قرار گرفت و حالا بیش از 150 سال است كه  در سراسر جهان تجدید چاپ می‌شود و علاقه‌مندان زیادی دارد.
ترجمه‌ی کتاب صوتی بلندی‌های بادگیر به فارسی
گروه فرهنگی آوانامه در سال 1392 با ثبت و تاسیس موسسه فرهنگی «آوانامه دانش گستر» فعالیت رسمی خود را آغاز نمود. این انتشارات در حال حاضر در زمینه تولید و نشر کتاب‌های صوتی، مجلات، نمایش‌نامه‌های رادیویی، پادکست و سایر فعالیت‌های فرهنگی فعالیت می‌کند. این انتشارات در زمینه‌های رمان و داستان، شعر، فلسفه، تاریخ، مدیریت، سیاست، جامعه‌شناسی، روانشناسی، دینی و مذهبی و ... آثار صوتی متنوعی را به بازار عرضه کرده است. انتشارات آوانامه کتاب صوتی بلندی‌های بادگیر را با ترجمه‌ی پرویز پژواک عرضه کرده و در اختیار علاقه‌مندان قرارداده است.
چرا باید کتاب صوتی بلندی‌های بادگیر را شنید؟
کتاب صوتی بلندی‌های بادگیر در دسته‌ی کتاب‌های رمان عاشقانه قرار دارد. این کتاب برای گروه سنی بزرگ‌سال مناسب است. خوانش کتاب صوتی بلندی‌های بادگیر را  آرمان سلطان زاده و مریم پاک ذات به‌عهده داشته‌‌اند.","['داستان و رمان', 'داستان و رمان خارجی', 'داستان و رمان انگلیس']",https://newcdn.fidibo.com/images/books/94395_60176_normal.jpg
دنیای سوفی,یوستین گوردر,مهدی مهدی‌لو,سارا فیض,"۵۹,۰۰۰",آوانامه,۱۳۹۸/۱۱/۰۳,فارسی,1105.55,"«سوفی آموندنسِن آن روز به همراه دوستش یوآنا از مدرسه به خانه برمی‌گشت. در بین راه راجع به آدم‌ماشینی‌ها حرف می‌زدند. یوآنا اعتقاد داشت مغز انسان مثل یک کامپیوتر پیشرفته عمل می‌کند؛ اما سوفی با او کاملاً موافق نبود چون به عقیده‌ی او انسان خیلی پیچیده‌تر از یک دستگاه الکترونیک است. وقتی به فروشگاه بزرگ محله‌شان رسیدند راهشان از همدیگر جدا شد و هرکدام به‌طرف خانه‌ی خود رفتند. سوفی در انتهای محله‌ی خانه‌های ویلایی زندگی می‌کرد و مسافت خانه‌شان تا مدرسه تقریباً دو برابر مسیر یوآنا بود. بعد از خانه‌ی آن‌ها تقریباً هیچ خانه‌ای نبود و جنگل انبوه قرار داشت.» این جملاتی است که یوستین گوردر، مشهورترین کتابش، یعنی دنیای سوفی را با آن آغاز کرده است. کتابی جذاب و خواندنی که مخاطب را به سفری در دنیای فلسفه می‌برد.
دنیای سوفی تاکنون به نزدیک 60 زبان دنیا برگردانده شده و بیش از 40 میلیون نسخه از آن در سراسر جهان به فروش رسیده است. کتاب دنیای سوفی همچنین جایزه‌ی ادبیات نسل جوان آلمان را برای نویسنده‌اش به ارمغان آورد.
‌درباره‌ی کتاب دنیای سوفی اثر یوستین گوردر
کتاب دنیای سوفی با عنوان اصلی «sophie’s world: a novel about the history of philosophy» اولین بار سال 1991 منتشر شد. شخصیت اصلی این کتاب دختر نوجوانی به نام «سوفی آموندسن» است که ذهنی فعال و پر از سؤال دارد. او که با مادرش زندگی می‌کند با یک سری نامه‌ها و نوارهای عجیب مواجه می‌شود که او را وارد اتفاقات عجیب‌وغریبی می‌کنند. اتفاقاتی که تاریخ فلسفه را در سراسر جهان مرور می‌کند. هرچند دنیای سوفی برای نوجوانان نوشته شد اما بزرگ‌سالان نیز استقبال بسیار خوبی از آن کردند.
سال 1999 از روی این کتاب، فیلمی به همین نام ساخته شد. «اریک گوستاوسون» (Erik Gustavson) کارگردانی این اثر را بر عهده داشته است.
مروری بر فصل‌های کتاب دنیای سوفی
کتاب دنیای سوفی در قالب داستانی جذاب تاریخ فلسفه را از اساطیر یونان تا امروز به خواننده آموزش می‌دهد. عنوان فصل‌های کتاب دنیای سوفی به شرح زیر است:
فصل اول -باغ عدن
فصل دوم – کلاه بلند شعبده‌بازی
فصل سوم -اساطیر
فصل چهارم- فیلسوف‌های طبیعی
فصل پنجم- دموکریتوس
فصل ششم - سرنوشت
فصل هفتم - سقراط
فصل هشتم - آتن
فصل نهم – افلاطون
فصل دهم – کلبه‌ی سرگرد
فصل یازدهم -ارسطو
  فصل دوازدهم - یونان گرایی
فصل سیزدهم - کارت پستال‌ها
فصل چهاردهم - دو فرهنگ
فصل پانزدهم - قرون‌وسطی
فصل شانزدهم -رنسانس
فصل هفدهم- عصر باروک
فصل هجدهم - دکارت
فصل نوزدهم- اسپینوزا
فصل بیستم- جان لاک
فصل بیست و یکم – دیوید هیوم
فصل بیست و دوم - بارکلی
فصل بیست و سوم - برکلی
فصل بیست و چهارم - عصر روشنگری
فصل بیست و پنجم - کانت
فصل بیست و ششم - رومانتیسم
فصل بیست و هفتم - هگل
فصل بیست و هشتم – کی‌یر کگارد kierkegaard
فصل بیست و نهم - مارکس
فصل سی‌ام - داروین
فصل سی و یکم - فروید
فصل سی و دوم - دوران خودمان
فصل سی و سوم - مهمانی توی باغ
فصل سی و چهارم - همنوایی
فصل سی و پنجم -انفجار بزرگ
‌‌‌درباره‌ی یوستین گوردر نویسنده‌ی کتاب دنیای سوفی
یوستین گوردر «jostein gaarder» نویسنده و فیلسوف نروژی سال 1952 به دنیا آمد. او در دانشگاه اسلو در رشته‌ی ادبیات، فلسفه و الهیات درس خواند. یوستین گوردر از کودکی به نوشتن علاقه‌ی زیادی داشت و درنهایت نیز همین کار را به‌عنوان حرفه‌ی اصلی خود برگزید. هرچند او در ابتدا به‌عنوان معلم فلسفه در دبیرستان درس می‌داد و تلاش می‌کرد برای ملموس شدن مسائل درس‌هایش را در قالب داستان و رمان بیان کند. او تلاش کرد فلسفه را برای نوجوانان ملموس کند و در این راه کتاب‌های زیادی نوشت. از میان مشهورترین کتاب‌های گوردر که در ایران نیز ترجمه و منتشرشده‌اند می‌توان به کتاب‌های «راز فال ورق»، «دختر پرتقالی»، «راز تولد»، «مرد داستان فروش»، «دنیای نورا 2048»، «دنیای آنا» و «مرد غیرقابل‌اعتماد» اشاره کرد.
یکی از جنجالی‌ترین مسائل مربوط به این نویسنده مقاله‌ای در سال 2006 بود که گوردر در آن خواسته بود حکومت اسرائیل در شکل فعلی آن به رسمیت شناخته نشود، این مقاله بازتاب‌های زیادی داشت و درنهایت گوردر در این باره گفت که قصد توهین به دین یهود را نداشته است.
یوستین گوردر یک فعال محیط‌زیست و حقوق بشر هم هست او به همراه همسرش جایزه‌ی سوفی را پایه‌گذاری کرده است که سالانه به حامیان محیط‌زیست داده می‌شود.
ترجمه‌ی کتاب دنیای سوفی به فارسی
کتاب دنیای سوفی ازجمله کتاب‌هایی است که چندین و چند بار به زبان فارسی برگردانده شده است. اولین بار «حسن کامشاد» این کتاب را به فارسی برگرداند و انتشارات نیلوفر منتشر کرد. از آن زمان تاکنون مترجمان زیادی این اثر را به فارسی برگردانده‌اند که از میان آن‌ها می‌توان به افرادی مانند «مهرداد بازیاری»، «مهدی سمسار»، «کوروش صفوی»، «محمود معلم» و «لیلا علی مددی» اشاره کرد.
انتشارات آوا نامه کتاب صوتی دنیای سوفی را با ترجمه‌ی مهدی مهدی‌لو عرضه کرده و در اختیار علاقه‌مندان قرار داده است.
چرا باید کتاب دنیای سوفی را خواند؟
دنیای سوفی یک کتاب معمولی نیست، داستانی جذاب و خواندنی از دنیای فلسفه است که تلاش می‌کند علاوه بر مرور تاریخ فلسفه سؤالات بنیادین بشر، مانند اینکه جهان چگونه به وجود آمده است، انسان چگونه روی زمین پا گذاشته است؟ سرنوشت بشر چیست و سوالاتی از این دست را پاسخ دهد. یوستین گوردر نویسنده‌ی این کتاب دیدگاه خاص و جذابی دارد، مخاطب با شنیدن دنیای سوفی می‌تواند با عینک گوردر به جهان نگاه کند و از نگاه او شگفت‌زده شود.
کتاب دنیای سوفی در دسته‌ی کتاب‌های داستان فلسفی قرار دارد.
کتاب دنیای سوفی مناسب برای گروه سنی نوجوانان و علاقه‌مندان به فلسفه است.
خوانش کتاب صوتی دنیای سوفی را سارا فیض به عهده داشته است.
کتاب دنیای سوفی جزو کتاب‌های حجیم و بلند با موضوع داستان فلسفی است. این کتاب برای افرادی که وقت بیشتری برای مطالعه دارند و می‌خواهند در زمینه‌ی داستان فلسفی زمان بیشتری را به مطالعه اختصاص دهند انتخاب مناسبی است.
آنچه در بالا خواندید بررسی و نقد کتاب دنیای سوفی اثر یوستین گوردر بود. خرید و دانلود این اثر در همین صفحه امکان‌پذیر است. برای مطالعه‌ی دیگر کتاب‌ها در زمینه‌ی داستان فلسفی می‌توانید به قسمت دسته‌بندی کتاب‌ها مراجعه و کتاب‌های این موضوع را یکجا مشاهده کنید.
 ","['داستان و رمان', 'داستان و رمان خارجی', 'داستان و رمان سایر کشورها']",https://newcdn.fidibo.com/images/books/96439_99526_normal.jpg
خشم و هیاهو,ویلیام فاکنر,بهمن شعله‌ور,آرمان سلطان‌زاده,"۴۳,۰۰۰",آوانامه,۱۳۹۸/۰۵/۱۰,فارسی,742.34,"رمان خشم و هیاهو نوشته‌ی ویلیام فاکنر در دسته‌ی کتاب‌های سخت‌خوان قرار می‌گیرد. اما این اثر همچنان یکی از مهمترین کتاب‌های نوشته شده در قرن بیستم است و تا امروز در مشهورترین دانشگاه‌های جهان تدریس می‌شود. کتاب خشم وهیاهو داستانی زیبا و پیچیده دارد که خواندن آن برای هر خواننده‌ی حرفه‌ای واجب است.  ‌
درباره‌ی کتاب صوتی خشم و هیاهو اثر ویلیام فاکنر
کتاب خشم و هیاهو نوشته‌ی ویلیام فاکنر است. این کتاب برای نخستین بار در سال 1929 منتشر شد. در زمانی‌ که این کتاب منتشر شد، فروش چندان بالایی نداشت اما در سال 1998 سایت مدرن لایبرِری این کتاب را به عنوان ششمین رمان برتر انگلیسی زبان معرفی کرد و از زمان به بعد این کتاب در صدر فهرست کتاب‌های پرفروش قرار گرفت و تا امروز خوانندگان زیادی داشته است.
خلاصه داستان صوتی خشم و هیاهو
‌ داستان خشم و هیاهو در می‌سی‌سی‌پی اتفاق می‌افتد و ماجرای خانواده‌ی کامپسون را روایت می‌کند. خانواده‌ای که در گذشته اشراف‌زاده بوده‌اند و بعد از اتفاقاتی برای حفظ اموال و آبروی‌شان تلاش می‌کنند. رمان «خشم و هیاهو» روند زندگی خانواده‌ی کامپسون را در چهار فصل و در طول سی سال روایت می‌کند. هر یک از این فصل‌ها توسط یکی از پسران خانواده کامپسون روایت می‌شوند. این جابه‌جایی یا تغییر راوی به خواننده کمک می‌کند یک اتفاق را از چند زاویه ببینیم.
در بخشی از کتاب صوتی خشم و هیاهو می‌شنویم
‌وقتی سایه پنجره روی پرده ها افتاد ساعت بین هفت و هشت بود و من دوباره پابند زمان بودم و صدای ساعت را می شنیدم. این ساعت پدربزرگ بود و وقتی پدرآن را به من داد گفت، کوِنتین من همه امیدها و آرزوها را به تو میدهم. به طرز عذاب دهنده‌ای شایسته است که آن را برای تحصیل پوچی تجارت بشری به کار ببری که همان قدر به درد احتیاجات شخصیت بخورد که به درد احتیاجات پدرت یا پدر پدرت خورد. من اين را به تو می دهم نه برای این که به یاد زمان باشی بلکه برای آن که بتوانی گاه و بیگاه زمان را فراموش کنی و تمام نفست را برای فتح آن حرام نکنی. گفت چون هیچ نبردی فتح نمی شود حتی درهم نمی گیرد. میدان نبرد تنها ابلهی و نومیدی بشر را به رخش می‌کشاند و پیروزی خیال باطل فیلسوف ها و احمق ها است.
ساعت به جعبه قابش تکیه داشت و من دراز کشیده بودم و به آن گوش می دادم. یعنی صدای آن را می شنیدم. گمان نمی کنم هیچ وقت کسی عمدا به یک ساعت مچی یا دیواری گوش بدهد. کسی مجبور نیست. ممکن است مدت درازی از صدای آن غافل باشی، بعد یک ثانیه تیک و تاک می تواند بدون وقفه در ذهنت رژه طولانی و رو به زوال زمانی را که نمی شنیدی به وجود بیاورد. آن طور که پدر می گفت، میشود مسیح را دید که روی شعاع های دور و دراز و تنهای نور راه می رود. و فرانسیس قدیس که می گفت، مرگ ای خواهر کوچک، که هرگز خواهر هم نداشت.
درباره‌ی ویلیام فاکنر نویسنده‌ی کتاب صوتی خشم و هیاهو
ویلیام فاکنر نویسنده‌ی آمریکایی متولد 25 سپتامبر سال 1897 است. او یکی از مهمترین نویسندگان آمریکا و به ویژه جنوب آمریکا است. او را مبدع سبک جریان سیال خیال می‌دانند و رمان خشم و هیاهو را بهترین نمود این اثر میدانند. نام فاکنر به عنوان بزرگ‌ترین رمان‌نویس بین دو جنگ جهانی در تاریخ ادبیات جهان ثبت شده است.
سخنرانی ویلیام فاکنر در مراسم اهدای جایزه نوبل بسیار به یادماندنی و تاثیرگذار بود:« این لحظه را چون بلند جایی بدانم، که از فراز آن صدایم به گوش مردان و زنان جوانی خواهد رسید که هم اکنون خود را وقف این درد و تلاش کرده‌اند و آن را که روزی اینجا به جای من خواهد ایستاد، در میان خود دارند. تراژدی ما امروز، ترسی جسمی، جهانی و همگانی است و آنچنان دیرپاییده است که اکنون حتی می‌توانیم آن را بر خود هموار کنیم. این زنان و مردان باید به خود بیاموزند که ننگی پست‌تر از ترسیدن نیست؛ و چون این را آموختند ترس را یکسره فراموش کنند. »
ترجمه‌ی کتاب صوتی خشم و هیاهو به فارسی
انتشارات آوانامه کتاب صوتی خشم و هیاهو را با ترجمه‌ی بهمن شعله‌ور عرضه کرده و در اختیار علاقه‌مندان قرارداده است. بهمن شعله‌ور رمان خشم و هیاهو فاکنر را برای اولین بار در سال 1338 ترجمه کرد و این کتاب ابتدا در سال 1338توسط انتشارات نیل منتشر شد و سپس انتشارات نگاه در سال 1383 آن را دوباره تجدید چاپ کرد.
بهمن شعله‌ور اکنون بیش از چهل سال است که خارج از ایران زندگی می‌کند و نوشته‌هایش را به زبان انگلیسی چاپ می‌کند. رمان «سفر شب» او یک بار در ایران منتشر شد و بعد از آن دیگر اجازه انتشار نیافت. بهمن شعله‌ور ترجمه‌ی مشهوری از شعر سرزمین هرزه اثر جاودان و ماندگار تی.اس. اِلیوت شاعر مدرن قرن بیستم هم دارد که به شهرت او اضافه کرده است. آخرین کتاب شعر و آخرین رمان بهمن شعله‌ور نامزد دریافت جایزه‌ی پلیتزر شده‌اند.
چرا باید کتاب صوتی خشم و هیاهو را شنید؟
شاید هنگامی که ویلیام فاکنر خط به خط خشم و هیاهو را پشت دستگاه تایپش می‌نوشت، هرگز تصور نمی‌کرد که کتابی که در حال نوشتنش است، روزی در مشهورترین دانشگاه‌های دنیا به عنوان یکی از بهترین نمونه‌های رمان مدرن قرن بیستم تدریس شود. این کتاب یکی از بهترین نمومه‌های رمان ادبی است و خواندن آن توسط نویسندگان و مترجمان زیادی توصیه شده است. کتاب صوتی خشم و هیاهو در دسته‌ی کتاب‌های داستان‌های آمریکایی قرار دارد. کتاب صوتی خشم و هیاهو مناسب برای گروه سنی بزرگ‌سال است. خوانش کتاب صوتی صوتی خشم و هیاهو را آرمان سلطان زاده به‌عهده داشته‌است. کتاب صوتی خشم و هیاهو جزو کتاب‌های حجیم و بلند با موضوع داستان‌های آمریکایی است. این کتاب برای افرادی که وقت بیشتری برای مطالعه دارند و می‌خواهند در زمینه‌ی  داستان‌های آمریکایی زمان بیشتری را به مطالعه اختصاص دهند انتخاب مناسبی است.
آنچه در بالا خواندید بررسی و نقد کتاب صوتی خشم و هیاهو اثر ویلیام فاکنر بود.خرید و دانلود این اثر در همین صفحه امکان‌پذیر است. برای مطالعه‌ی دیگر کتاب‌ها در زمینه‌ی داستان‌های آمریکایی می‌توانید به قسمت دسته‌بندی کتاب‌ها مراجعه و کتاب‌های این موضوع را یکجا مشاهده کنید.","['داستان و رمان', 'داستان و رمان خارجی', 'داستان و رمان آمریکا']",https://newcdn.fidibo.com/images/books/92640_51431_normal.jpg
گرامافون,شرمین نادری,,بهرام شاه‌محمدلو,,آفرینش کتاب الکترونیک فیروزان (فیدیبو),۱۴۰۰/۰۷/۲۸,فارسی,31.06,گرامافون مجموعه‌ای است از قصه‌های عامیانه‌ی ایران که «شرمین نادری» آن‌ها را جمع‌آوری و بازنویسی کرده و با صدای خاطره‌انگیز «بهرام شاه‌محمدلو» روایت شده‌اند، قصه‌هایی کوتاه از تمام اقوام و نواحی ایران. داستان «اسب سیاه» که قصه‌ای ترکمنی است، از ماجرای یک خان و سه پسرش آغاز می‌شود. هر سه باید تیری پرتاب کنند. تیری که محل فرودش، سرنوشت صاحب آن را تعیین خواهد کرد.,"['داستان و رمان', 'داستان و رمان ایرانی']",https://newcdn.fidibo.com/images/books/121885_77791_normal.jpg
و من دوستت دارم,فردریک بکمن,الهام رعایی,امیرمحمد صمصامی,"۱۵,۰۰۰",ماه آوا,۱۳۹۷/۰۷/۱۵,فارسی,68.04,"«این داستان فقط احساس من نسبت به مرگ و عشق در آن شب کنار تخت همسر و فرزندانم نیست، بلکه درباره‌ی زادگاهم نیز هست.» این جملات را فردریک بکمن نویسنده‌ی سوئدی داستان کوتاه و من دوستت دارم درباره‌ی این کتاب دوست‌داشتنی گفته است. خالق آثاری چون «مردی به نام اوه» کتاب زیبایی دیگری نوشته است که خواندنش می‌تواند حال هرکسی را عوض کند؛ کتابی که به گفته‌ی نویسنده‌اش کتابی است درباره‌ی آدم‌هایی که دوستشان داریم.
‌درباره‌ی کتاب و من دوستت دارم اثر فردریک بکمن
«و من دوستت دارم» یکی از جدیدترین آثار فردریک بکمن، نویسنده‌ی نام‌آشنای سوئدی است که اولین بار سال 2017 به زبان سوئدی منتشرشده است. این کتاب در زبان انگلیسی با نام «the deal of the life time» شناخته می‌شود. این کتاب مانند سایر آثار بکمن در مدت زمان کوتاهی پس از انتشار به زبان‌های مختلف برگردانده شد.
در آغاز این کتاب مقدمه‌ای از نویسنده منتشرشده است که بر اساس آن بکمن داستان و من دوستت دارم را کمی پیش از کریسمس 2016 نوشته است. این داستان اولین بار در یکی از روزنامه‌های محلی هلسینگبوری منتشر شد. تمام مکان‌های این داستان واقعی‌اند و بکمن به نوعی احساساتش درباره‌ی شهر محل تولدش را نیز در این داستان منعکس کرده است. داستان کتاب از زبان راوی اول‌شخص نوشته‌شده است و در حقیقت مجموعه نامه‌هایی است که پدری برای فرزند کوچکش نوشته است. کتاب مانند تمام آثار بکمن زیبایی و ظرافت قلم او را منعکس کرده است و تصویرسازی‌های زیبایی که در کتاب قرار گرفته زیبایی آن را تکمیل کرده است.
خلاصه داستان و من دوستت دارم
داستان و من دوستت دارم در یک بیمارستان می‌گذرد. مرد بسیار مشهور و سرمایه‌داری که به خاطر سرطان در بیمارستان دست‌وپنجه نرم می‌کند حالا از دنیای همیشگی‌اش خارج‌شده و در بیمارستان شرایط متفاوتی را تجربه می‌کند. او با دخترک 5 ساله‌ای آشنا شده است که او هم در بیمارستان برای سرطان بستری است و وقتش را با عروسک کوچکی به نام «خردوش» و مداد شمعی‌ها پر می‌کند. دخترک شب‌ها که همه در بیمارستان خوابند تلاش می‌کند با مداد شمعی صندلی کنار تختش را به رنگ قرمز دربیاورد.
اما مرد داستان بکمن مرگ را از کودکی همیشه در یک‌قدمی‌اش می‌دیده او در تمام لحظاتی که عزیزی را ازدست‌داده تجسمی از مرگ را دیده و اکنون نیز او را می‌بیند. او دائماً از مرگ می‌خواهد از او دست بکشد و او را با خود نبرد. او تمام احساساتش، آنچه او را به چنین آدمی تبدیل کرده است، تمام لحظات شاد و غمگین زندگی‌اش و همچنین احساسش نسبت به دخترک، عروسکش و برخوردهای اندکشان را توصیف می‌کند و همه را در نامه‌ای که برای پسرش می‌نویسد می‌آورد. او تمام حرف‌هایی که در زندگی‌اش با پسرش در میان نگذاشته در بیمارستان برای او روی کاغذ می‌آورد.
‌درباره‌ی فردریک بکمن نویسنده‌ی کتاب و من دوستت دارم
کارل فردریک بکمن مشهورترین نویسنده‌ی سوئدی این روزهاست. او سال 1981 در هلسینگبوری به دنیا آمده است و دوران کودکی و آغاز جوانی‌اش را در این شهر گذرانده است. بکمن پیش از آنکه برای کتاب‌هایش شناخته شود وبلاگ نویس مشهوری بود و در روزنامه‌های مختلف مطلب می‌نوشت.
فردریک بکمن سال 2012 داستان اولش، «مردی به نام اوه» را منتشر کرد. همین کتاب توانست همه‌چیز را برای او تغییر دهد و او را از یک بلاگر و روزنامه‌نگار به نویسنده‌ای قابل‌توجه تبدیل کند. این کتاب در ماه‌های نخست پس از انتشارش توانست توجه‌های بسیار زیادی را به خود جلب کند و بیش از چند صد هزار نسخه از آن منتشر شد. مردی به نام اوه در مدت کوتاهی به پرفروش‌ترین کتاب سوئد و سپس نیویورک‌تایمز تبدیل شد و تاکنون به بیش از سی زبان مختلف ترجمه‌شده است. همچنین سال 2016 فیلمی از روی این کتاب ساخته شد که استقبال مخاطبان را در پی داشت.
بکمن داستان‌هایش را گرم و خودمانی می‌نویسد و لحنش اندکی طنز در خود دارد که نوشته‌هایش را به آثار شیرین و تأثیرگذاری تبدیل کرده‌اند. او از تمام تجربیات ساده و روزمره برای بیان قصه‌هایش استفاده می‌کند. او قصه گوی بسیار خوبی است که می‌داند چگونه یک داستان آشنا را از زوایای جذابش تعریف کند تا مخاطب را پای کتابش نگه دارد. بر اساس گفته‌های خودش او از تمام گفت‌وگوهای روزمره‌ای که می‌شنود استفاده می‌کند و گاهی حتی نوشته‌هایش را روی زیر لیوانی، پاکت نامه و در تلفن همراهش می‌نویسد و بعد آن‌ها را بازخوانی و جمع‌آوری کرده و از ایده‌هایش در نوشته‌هایش استفاده می‌کند.
بکمن علاوه بر مردی به نام اوه چند کتاب جذاب و دوست‌داشتنی دیگر نیز در کارنامه دارد. از میان آثار این نویسنده می‌توان به کتاب‌های «شهر خرس»، «بریت ماری اینجا بود»، «مادربزرگ سلام می‌رساند و می‌گوید متأسف است»، «ما در برابر شما»، «هر روز صبح راه خانه دورتر و دورتر می‌شود» و «تمام آنچه پسر کوچولویم باید از دنیا بداند» را می‌توان نام برد. فردریک بکمن همسری ایرانی به نام ندا دارد و همراه او و دو فرزندش در سوئد زندگی می‌کند.
ترجمه‌ی کتاب و من دوستت دارم به فارسی
آثار فردریک بکمن در ایران نیز مانند سایر نقاط جهان با اقبال بسیار خوبی مواجه شده است. طی سال‌های اخیر ناشران و مترجمان زیادی دست روی آثار این نویسنده گذاشته‌اند و تلاش کرده‌اند ترجمه‌های بهتری از آثار بکمن را در اختیار مخاطب ایرانی قرار دهند. سال 96 علی مجتهدزاده این کتاب را تحت عنوان «معامله‌ی زندگی» برای بنگاه ترجمه و نشر کتاب پارسه ترجمه کرد و سال 97 نیز عرفان بندادی این کتاب را تحت عنوان «معامله‌ی زندگی با زن خاکستری پوش» برای نشر معیار علم به فارسی برگرداند.
ترجمه‌ی الهام رعایی از این کتاب را نشر نون با عنوان «و من دوستت دارم» منتشر کرده است. انتشارات ماه آوا نسخه‌ی صوتی ترجمه‌ی الهام رعایی را در بازار کتاب ایران عرضه کرده و در اختیار علاقه‌مندان قرارداده است.
چرا باید کتاب و من دوستت دارم را خواند؟
فردریک بکمن داستان‌هایی می‌نویسد که مناسب تمام گروه‌های سنی است. فرقی نمی‌کند 8 ساله باشید یا 80 ساله، می‌توانید از آثار او لذت ببرید. داستان‌های او گرم و صمیمی‌اند و زندگی در آن‌ها باقدرت جریان دارد. کتاب‌های بکمن می‌توانند حال یک روز دلگیر را تغییر دهند و آن را به روز بهتری تبدیل کنند، با عینک فردریک بکمن دنیا جای دوست‌داشتنی‌تری است.
کتاب و من دوستت دارم در دسته‌ی کتاب‌های داستان کوتاه قرار دارد.
کتاب و من دوستت دارم مناسب برای گروه سنی بزرگ‌سال است.
خوانش کتاب صوتی و من دوستت دارم را امیرمحمد صمصامی به عهده داشته است
کتاب و من دوستت دارم حجم اندکی دارد و برای افرادی که وقت کافی برای خواندن کتاب‌های طولانی را ندارند و قصد دارند کتابی مختصر با موضوع داستان کوتاه را بخوانند مفید خواهد بود.
آنچه در بالا خواندید بررسی و نقد کتاب و من دوستت دارم اثر فردریک بکمن بود. خرید و دانلود این اثر در همین صفحه امکان‌پذیر است. برای مطالعه‌ی دیگر کتاب‌ها در زمینه‌ی داستان کوتاه می‌توانید به قسمت دسته‌بندی کتاب‌ها مراجعه و کتاب‌های این موضوع را یکجا مشاهده کنید.","['داستان و رمان', 'داستان و رمان خارجی', 'داستان و رمان سایر کشورها']",https://newcdn.fidibo.com/images/books/84573_99880_normal.jpg
۱۹۸۴,جورج اورول‌,وحید کیان,آسمان مصطفایی ، فرهاد اتقیایی,"۳۴,۰۰۰",کتاب‌سرای نیک,۱۳۹۸/۰۵/۰۹,فارسی,349.56,از دیرباز تاکنون نظام های دیکتاتورمنش و مستبد در شکل های مختلف در عرصه تاریخ ظهور و سقوط یافته اند. جورج اورول در این رمان که آن را به سال 1984 به رشته تحریر درآورده یکی دیگر از این حکومت های دیکتاتوری را که همه عرصه های زندگی آدم های جامعه خود را زیر نظر دارند به تصویر می کشد. این کتاب ماجرای زندگی خصوصی یک زن و مرد را تعریف می کند که سعی دارند به دور از چشم دوربین های همه جا حاضر نظام به یکدیگر عشق بورزند.,"['داستان و رمان', 'داستان و رمان خارجی', 'داستان و رمان آلمان']",https://newcdn.fidibo.com/images/books/96254_22182_normal.jpg
صد سال تنهایی,گابریل گارسیا مارکز,محمدرضا سحابی,علی دنیوی‌ساروی,"۵۹,۰۰۰",آوانامه,۱۳۹۸/۰۹/۰۹,فارسی,1161.05," تنهایی مفهومی گسترده و عام است که هر شخصی در زندگی نوعی از آن تجربه کرده است. عنوان کتاب صد سال‌تنهایی آن قدر هوشمندانه و جذاب انتخاب شده است که به راحتی می‌تواند ذهن مخاطب را درگیر عدد و مفهوم تنهایی کند به شکلی در تک تک جملات کتاب به دنبال تعریف اصلی تنهایی بگردد. کتاب صد سال تنهایی به قلم گابریل گارسیا مارکز از آثار جاویدان قرن بیستم و آمریکای لاتین به شمار می‌آید. در همین راستا، پابلو نرودا آن را بزرگترین وحی در زبان اسپانیایی بعد از دون کیشوت نامید.
‌درباره‌ی کتاب صوتی صد سال تنهایی  اثر گابریل گارسیا مارکز
گابریل گارسیا مارکز مشهورترین اثر خود را با صحنه دلخراش و ناراحت کننده‌ی اعدام سرهنگ آئورلیانو بوئندیا آغاز می‌کند و از نخستین کلمات، تراژدی بشر را رقم می‌زند. جناب سرهنگ درحالی‌که مقابل جوخه اعدام ایستاده، خاطرات گذشته‌اش را مرور می‌کند. خاطرات او به سال‌های دور بازمی‌گردد زمانی دهکده‌ی آن‌ها، ماکوندا، تازه شکل گرفته و ناشناخته بود. مارکز سرنوشت شش نسل خانواده بوئندیا را روایت می‌کند و مبدا شروع داستان همین دهکده‌ی خیالی به نام ماکوندا است. ماجراهای این کتاب از زبان سوم شخص حکایت می‌شود.
عشق و شهوت، جنگ و انقلاب، ثروت و فقر، جوانی و سالخوردگی، زندگی و مرگ، جستجو برای صلح و حقیقت، موضوعات اصلی کتاب هستند. این رمان، توجه هر مخاطبی را به خود جلب می‌کند و به او اطلاعات زیادی می‌دهد. ترجمه این کتاب به چندین زبان دنیا، کاری کمتر از کنکاش در تاریخچه نژاد بشر نیست.
سبک این رمان را می‌توان رئالیسم جادویی دانست. مارکز در این رمان، زندگی کولی‌ها و فضای فانتزی زندگی آن‌ها را ترسیم کرده و از شگفتی‌های حضور آن‌ها در دهکده در جهت خلق فضایی هیجان انگیز بهره برده است. مارکز واقعیت‌های موجود در جامعه‌ی کلمبیا را با جادوهایی که در داستان رخ می‌دهد را درهم آمیخته و به این ترتیب سبک رئالیسم جادویی را پدید آورده است. ناپدید شدن و مرگ بعضی از شخصیت‌های داستان به جادویی شدن روایت‌ها می‌افزاید.
کتاب صوتی «صد سال تنهایی» دارای بیست فصل است که هر کدام دو بخش دارد. میانگین زمان هر فایل صوتی برای هر قسمت حدود 25 الی 30 دقیقه و حجم کل این کتاب صوتی 1161 مگابایت است.
نقد داستان صوتی صد سال تنهایی 
یکی از آثار ماندگار قرن بیستم، رمان شناخته شده و تحسین شده گابریل گارسیا مارکز است. این کتاب یک روایت تاریخی از دهکده‌ی خیالی است که می‌توان آن را به تاریخ پیچیده‌ی کشور کلمبیا نسبت داد. مارکز تاریخ کلمبیا را از زمانی که مستعمره‌ی اسپانیا بود تا قرن بیستم را  از زبان سوم شخص در بستر خانواده‌ی بئوندیا به تصویر می‌کشد.
به‌جرئت می‌توان گفت تمام جملات این کتاب با تفکر نوشته شده‌اند و هر جمله‌ای که مخاطب آن را می‌خواند، یک پیام مهم دارد. مارکز از روایت غیر خطی برای شرح زندگی شش نسل کمک گرفته است و مخاطب تکرار تاریخ را مانند گیر افتادن در یک دایره‌ی بی‌پایان را به خوبی احساس می‌کند. علاوه بر آن شخصیت‌ها به خوبی ساخته و پرداخته شده‌اند. از جادوها و اتفاقات غیر واقعی نیز به عنوان عناصری برای پرش و جذابیت در داستان استفاده شده است.رمان «صدسال تنهایی»کتاب آسانی نیست و به شدت از مخاطب انرژی می‌گیرد حتی ممکن است خواننده نیاز داشته باشد برای درک عمیق‌تر، این کتاب را دو یا سه‌‌باره بخواند.
‌درباره‌ی گابریل گارسیا مارکز نویسنده‌ی کتاب صوتی صد سال تنهایی
گابریل خوزه گارسیا مارکِز، نویسنده و روزنامه‌نگار کلمبیایی در 6 مارس سال 1927 به دنیا آمد. او از همان دوران کودکی به ادبیات و نویسندگی علاقه داشت اما رشته‌ی حقوق را برای ادامه تحصیل در دانشگاه انتخاب کرد. مارکز به دلیل علاقه‌ای که به نویسندگی داشت، روزنامه‌نگاری را دنبال کرد و در مطبوعات مشغول به کار شد. او داستان‌های کوتاهش را در روزنامههای آن زمان منتشر می‌کرد و با خلق رمان‌های منحصربه‌فرد و برجسته به‌عنوان یکی از شاخص‌ترین نویسندگان آمریکای جنوبی شناخته شد. او هیچ‌گاه نویسندگی را به صورت آکادمیک در دانشگاه نیاموخت. ولی به دلیل افتخاراتش در دنیای نویسندگی موفق به دریافت مدرک افتخاری نویسندگی از دانشگاه‌هایی چون دانشگاه کلمبیا و نیویورک شد.
سبک، آثار و افتخارات گابریل گارسیا مارکز نویسنده‌ی کتاب صد سال تنهایی
گابریل خوزه گارسیا مارکِز یکی از  نویسندگان شاخص قرن بیستم به شمار می‌آید. اغلب آثار او پس از گذشت سال‌ها هم‌چنان در صدر لیست فروش قرار دارد و داستان‌هایش به بیش از سی زبان دنیا ترجمه شده‌اند. پیوند فضای فانتزی و دنیای حقیقی ا ویژگی‌های شاخص آثار مارکِز به شمار می‌آید. «صدسال تنهایی» مشهورترین اثر این نویسنده است که یکی از پرفروش‌ترین کتاب‌های جهان است و تاکنون بیش از 30 میلیون نسخه از آن در سراسر جهان به فروش رفته است. کتاب «صدسال تنهایی» جایزه‌ی نوبلِ سال 1982 را برای او به ارمغان آورد. از دیگر آثار گابریل گارسیا مارکز می‌توان به کتاب‌های «عشق در زمان وبا»، «ساعت شوم»، «سفر بخیر آقای رئیس جمهور» و «از عشق و شیاطین دیگر» اشاره کرد.
ترجمه‌ی کتاب صوتی صد سال تنهایی  به فارسی
کتاب «صد سال تنهایی» را مترجمان مختلفی ترجمه کرده‌اند که از میان آنها می‌توان به «بهمن فرزانه»، «اسماعیل فرزانه»، و «زهره روشنفکر» اشاره کرد. علاوه بر آن، یکی از نسخه‌های صوتی این اثر با خوانش مهدی پاکدل منتشر شده‌ است. انتشارات آوانامه کتاب صوتی صد سال تنهایی  را با ترجمه‌ی محمدرضا سحابی عرضه کرده و در اختیار علاقه‌مندان قرارداده است.
چرا باید کتاب صوتی صد سال تنهایی  را شنید؟
کتاب صوتی صد سال تنهایی در دسته‌ی کتاب‌های رمان و ادبیات آمریکای لاتین قرار دارد. کتاب صوتی صد سال تنهایی  مناسب برای گروه سنی بزرگ‌سال است. خوانش کتاب صوتی صد سال تنهایی را علی دنیوی ساروی به‌عهده داشته ‌است.","['داستان و رمان', 'داستان و رمان خارجی', 'داستان و رمان آمریکای جنوبی']",https://newcdn.fidibo.com/images/books/95065_92030_normal.jpg
پادکست مریم میرزاخانی,علیرضا برادران,,فرشته سلیمانی,,دیجی‌کالا مگ,۱۳۹۶/۰۴/۲۴,فارسی,16.44,اگر از خوانندگان و همراهان دیجی‌کالا مگ باشید، حتما تا امروز مطالبی را که تحت‌عنوان «زندگی‌نامه‌ی بزرگان» منتشر می‌کنیم، دیده و خوانده‌اید. بعد از این‌که استقبال و علاقه‌ی شما را نسبت به این مطالب دیدیم، تصمیم گرفتیم امکانی را فراهم کنیم تا این‌بار مطالب محبوب‌تان را در قالب پادکست بشنوید. در این قسمت از پادکست‌های ما، زندگی‌نامه‌ی مختصری از مریم میرزاخانی، ریاضی‌دان برجسته‌ی کشورمان را می‌شنوید. این شرح‌حال مختصر را پیش از این در مقاله‌ای با عنوان «مریم میرزاخانی؛ ملکه ریاضی ایران، برنده جایزه فیلدز» منتشر کرده بودیم. این روزها خبر بیماری مریم میرزاخانی جامعه علمی کشور را غمگین کرده است. برای این بانوی پرافتخار کشورمان آرزوی سلامتی داریم و از شما دعوت می‌کنیم به این قسمت از دیجی‌کالا FM گوش دهید.,"['کانال\u200cهای پادکست', 'دیجی کالا مگ']",https://newcdn.fidibo.com/images/books/78465_40509_normal.jpg
گرامافون (قسمت پایانی),شرمین نادری,,بهرام شاه‌محمدلو,,آفرینش کتاب الکترونیک فیروزان (فیدیبو),۱۴۰۰/۰۹/۲۰,فارسی,52.35,گرامافون مجموعه‌ای است از قصه‌های عامیانه‌ی ایران که «شرمین نادری» آن‌ها را جمع‌آوری و بازنویسی کرده و با صدای خاطره‌انگیز «بهرام شاه‌محمدلو» اجرا شده‌اند. قصه‌هایی کوتاه از تمام اقوام و نواحی ایران. ** این قصه‌ها ممکن است برای گروه‌های سنی کودکان مناسب نباشد. مَم و تاژدین، افسران پادشاه بوتان بودند که دل‌باخته‌ی خواهران پادشاه یعنی زین و ستی شدند. بخت با تاژدین و ستی یار بود و این دو به وصال رسیدند، اما ماجرا مم و زین خیلی دشوارتر از این حرف‌ها بود. مسیر عشق برای این دو دلداده به سویی می‌رفت که هرگز فکرش را نمی‌کردند.,"['داستان و رمان', 'داستان و رمان ایرانی']",https://newcdn.fidibo.com/images/books/124629_86934_normal.jpg
جاناتان مرغ دریایی,ریچارد باخ,نسیم امیرعظیمی,امیرمحمد صمصامی,"۱۵,۰۰۰",ماه آوا,۱۳۹۵/۱۰/۱۵,فارسی,86.66,این رمان کوتاه روایتگر عزم و اراده مرغی دریایی است به نام جاناتان که نمی‌خواهد همچون گذشتگان زندگی کند و پا جای پای دیگران بگذارد.این داستان می‌تواند تلنگری باشد برای ما که آزادی را در عشق ورزیدن بیابیم و آنگونه که آرزو داریم زندگی‌مان را بسازیم.,"['داستان و رمان', 'داستان و رمان خارجی', 'داستان و رمان آمریکا']",https://newcdn.fidibo.com/images/books/79872_46452_normal.jpg
مسخ,فرانتس کافکا,صادق هدایت,آرمان سلطان‌زاده,"۲۶,۰۰۰",آوانامه,۱۳۹۷/۱۱/۰۳,فارسی,187.5,"الیاس کانتی، رمان‌نویس برنده‌ی جایزه نوبل:
«در مسخ، کافکا به اوج استادی خود رسید: چیزی نوشت که هرگز نتوانست از آن فراتر برود، چون هیچ‌چیز نیست که بتواند از مسخ یکی از معدود آثار بزرگ شاعرانه کامل این قرن فراتر برود.»
درباره کتاب صوتی مسخ
کتاب «مسخ» اثر «فرانتس کافکا» در اکتبر سال ۱۹۱۵ منتشر شده است. این کتاب داستان پسر خانواده‌ای به نام «گرگور سامسا» است که در پی جریانی نابهنگام و عجیب به اوج نومیدی و درماندگی می‌رسد. او به حشره‌ای زشت تبدیل می‌شود و در مواجهه‌ با کابوسی قرار می‌گیرد که پیشتر هرگز نه دیده بود و نه شنیده بود. این پسر بازاریاب جوانی است که به دلیل این تغییر از خانواده و همراهانش طرد می‌شود و به انزوا پناه می‌برد. «کافکا» در این داستان جامعه‌ای را به تصویر می‌کشد که به دلیل ضعف و ازکارافتادگی «گرگور سامسا»، او را از سیستم حذف می‌کند درحالی‌که او در تلاش برای همگامی زندگی‌اش با این اتفاق عجیب است.
کتاب «مسخ» اثر «فرانتس کافکا» یکی از مهم‌ترین آثار ادبیات فانتزی قرن بیستم است و نویسنده طی این داستان فراموشی و ازخودبیگانگی را به تصویر می‌کشد. این اثر در برخی از دانشگاه‌های جهان تدریس می‌شود و «ولادیمیر ناباکوف» آن را تحسین کرد.
درباره فرانتس کافکا
«فرانتس کافکا» Franz Kafka نویسنده‌ی برجسته‌ی اهل چک در 3 ژانویه سال 1883 در پراگ به دنیا آمد. پدرش یهودی و بسیار متعصب بود و کودکی او را تحت تأثیر قرار داد. رفتارهای سنگ دلانه‌ی پدرش زندگی او را تغییر داد و این نویسنده‌ی بزرگ همواره از بیماری‌های متعددی مثل افسردگی حاد و اضطراب رنج می‌برد. او در جوانی تحصیل در دانشگاه چارلز پراگ را آغاز کرد و ابتدا رشته‌ی شیمی را انتخاب کرد ولی آن را رها کرد و رشته خود را به حقوق تغییر داد. او در سال 1906 با مدرک دکترا فارغ‌التحصیل شد و مدتی را در شرکت‌های مربوط بیمه مشغول به کار شد. او فردی پرتلاش و سخت‌کوش بود و زمان زیادی را به کار مشغول بود. او اولین کلاه ایمنی را اختراع کرد و موفق به دریافت مدال افتخار شد. او از همین دوران نوشتن را دنبال می‌کرد ولی علاقه‌ای به انتشار آثارش نداشت. او نوشته‌ها و داستان‌های کوتاهش را خطاب به پدرش ‌نوشت و عواطف سرکوب‌شده‌اش را به تصویر کشید. او در چهل‌سالگی در تاریخ ۳ ژوئن ۱۹۲۴ بر اثر بیماری سل درگذشت و در گورستان یهودی‌های پراگ به خاک سپرده شد.
«فرانتس کافکا» یکی از تأثیرگذارترین نویسندگان اروپا است و آثار او به زبان‌های مختلف ترجمه شده‌اند. او شخصیت‌های خاص را در فضایی فرا واقع‌گرایانه به تصویر کشید و از جملات بلند و مفاهیم ابهام‌آمیز استفاده کرد. او به سه زبان آلمانی، چکی و فرانسه آشنا بود و داستان‌هایش را به زبان آلمانی پراگ ‌نوشت به همین دلیل ترجمه‌ی آثار او نیاز به تبحر خاصی دارد. «جزیره محکومین»، «تمثیلات»، «محاکمه» و «دیوار چین» از داستان‌های دیگر این نویسنده هستند که به فارسی ترجمه شده‌اند و نسخه‌ی الکترونیک آن‌ها در سایت و اپلیکیشن فیدیبو برای خرید و دانلود موجود است. این نویسنده امروزه یکی از مشهورترین و تأثیرگذارترین نویسندگان قرن بیستم است ولی خودش تمایلی به انتشار آثارش نداشت و از یکی از دوستانش خواست تمامی آثارش را بسوزاند. برخی از داستان‌های او ناتمام هستند ولی نوع نگاه و عمق قلم این نویسنده سبب شده باگذشت حتی صدسال همچنان آثارش قابل‌بررسی و تحلیل باشد.  
ترجمه کتاب مسخ به زبان فارسی
کتاب «مسخ» اثر «فرانتس کافکا» را «صادق هدایت» به فارسی ترجمه کرده و نسخه‌ی صوتی آن را آوا نامه منتشر کرده است که در همین صفحه از فیدیبو برای خرید و دانلود موجود است. «صادق هدایت»، نویسنده و مترجم فرهیخته‌ی ایرانی به «فرانتس کافکا» و داستان کوتاه «مسخ» بسیار علاقه‌مند بود زیرا شخصیت اصلی داستان «مسخ» همانند خودش که در شرایط اجتماعی دهه‌ی سی و چهل ایران به‌تنهایی و انزوا پناه برد، از جامعه طرد شد و به گوشه‌ای رفت. «هدایت» این اثر را سال 1329 از نسخه فرانسوی به فارسی ترجمه کرد و نسخه‌ی الکترونیک آن در سایت و اپلیکیشن فیدیبو برای خرید و دانلود موجود است؛ از ترجمه‌های دیگر او می‌توان به کتاب‌ «دیوار» اثر «ژان پل سارتر» اشاره کرد. «فرزانه طاهری» مترجم بنام دیگر ایرانی هم این اثر را براساس نسخه‌ی انگلیسی به فارسی ترجمه کرده است.
در بخشی از کتاب صوتی مسخ می‌شنویم
در اینوقت معاون باد توی صدایش انداخته، فریاد می‌زد: «آقای سامسا چه شده است؟ شما در را به روی خودتان می‌بندید و فقط به‌وسیله نه و آره گفتن جواب می‌دهید و بی‌جهت سبب پریشانی خاطر خویشانتان را فراهم می‌آورید و از وظایف اداری شانه خالی می‌کنید. من به‌طور فوق‌العاده به‌وسیله این جمله معترضه به شما تذکر می‌دهم! من حالا از طرف اقوام و رئیستان به شما خطاب می‌کنم و جدا از شما تقاضا دارم که زود توضیح دقیقی به ما بدهید. من کاملاً متعجبم، تصور می‌کردم که شما جوان آراسته عاقلی هستید و حالا می‌بینم ناگهان روش افراط‌آمیزی اتخاذ کرده‌اید تا صحبت شما نقل مجالس بشود! امروز صبح حضرت آقای رئیس راجع به غیبت شما با من صحبت کردند و به من پیشنهادی فرمودند که با آن مخالفت ورزیدم؛ یعنی اشاره به پرداخت‌هایی کردند که مدت کمی است به عهده شما محول شده. من قول شرف دادم که این ربطی به موضوع ندارد؛ اما آقای سامسا، حالا که سماجت شما را به رأی‌العین مشاهده می‌کنم، یقین بدانید که رویه شما مرا بیزار می‌کند که از این به بعد از شما دفاع بکنم. باوجوداین، موقعیت اداری شما هم چندان محکم نیست! اول خیال داشتم که این مطلب را در خلوت به خودتان بگویم؛ اما حالا که بیهوده وقت مرا اینجا تلف کرده‌اید، علتی ندارد که جلو اقوامتان سکوت اختیار بکنم. پس مطلع باشید که خدمات اخیر شما مورد قدردانی روسا واقع نشده؛ اما اذعان داریم که این فصل با معاملات بزرگ تجارتی مساعد نبوده است؛ ولی آقای سامسا، ضمناً بدانید که یک‌فصل سال بدون معاملات نمی‌تواند و نباید وجود داشته باشد.»
گره گوار از جا دررفته بود، اختلال حواسش باعث شد که رویه احتیاط‌آمیز را از دست بدهد و فریاد زد: «ولی حضرت آقای معاون، الساعه در را باز می‌کنم! من کسالت مختصری داشتم، سرگیجه مانع می‌شد که بلند بشوم هنوز در رختخوابم؛ اما حالم رو به بهبودی است. یک دقیقه صبر بکنید بلند می‌شوم. آن‌قدرها هم که تصور می‌کردم حالم خوب نشده. باوجوداین حالم خیلی بهتر است. چطور ناخوشی به این زودی آدم را از پا درمی‌آورد! از خویشانم بپرسید دیشب حالم چندان بد نبود؛ اما چرا؛ دیشب هم علامت نقاهت را حس می‌کردم. شاید متوجه شده باشند. بد کردم که قبلاً به مغازه اطلاع ندادم! اما مطلب اینجاست که آدم هميشه تصور می‌کند که در مقابل ناخوشی استقامت خواهد کرد و بستری نمی‌شود. حضرت آقای معاون، مراعات اقوام بنده را بکنید. سرزنش‌هایی که الساعه به این‌جانب می‌کردید کاملاً بی‌اساس است. به‌علاوه تاکنون کسی به من تذکری نداده بود. شاید جنابعالی سفارش‌های اخیری را که فرستاده‌ام ملاحظه نکرده باشید؟","['داستان و رمان', 'داستان و رمان خارجی', 'داستان و رمان آلمان']",https://newcdn.fidibo.com/images/books/86980_92673_normal.jpg
مدیر مدرسه,جلال آل‌احمد,,حسام مقامی‌کیا,"۲۸,۰۰۰",نوین کتاب,۱۳۹۶/۰۳/۱۰,فارسی,192.92,"درباره کتاب صوتی مدیر مدرسه
داستان «مدیر مدرسه» یکی از آثار برجسته‌ی «جلال آل احمد» نویسنده‌ی شاخص ادبیات فارسی است که اولین بار در سال 1337 منتشر شد. این اثر روایت و شرح اوضاع نابسامان محیط آموزشی و مدارس آن دوره از ایران است. این نویسنده براساس چندین سال تجربه‌اش درزمینه‌ی تدریس این اثر را با نگاهی واقع‌گرایانه در نقد نظام آموزشی به نگارش درآورده است و محیط مسموم ادارات آن دوره را به تصویر می‌کشد. این داستان روایت زندگی معلمی است که برای رهایی از روزمرگی و خستگی شغل تدریس به‌عنوان مدیر انتخاب می‌شود. تصویر این شخص از سمت مدیریت بسیار با مسئولیت‌های جدیدی که با آن‌ها مواجه می‌شود بسیار متفاوت است. او خود را سرپرست یک ناظم و هفت‌تا معلم و دویست و سی‌وپنج تا شاگرد می‌بیند درحالی‌که توانایی نظم بخشیدن و اصلاح امور را ندارد. نحوه‌ی برخورد این فرد با این مسائل داستان خواندنی و تأمل‌برانگیز «مدیر مدرسه» را شکل می‌دهد.
کتاب صوتی «مدیر مدرسه» در طی چند دهه‌ی اخیر چندین بار توسط انتشارات متعدد به چاپ رسیده است؛ ناشر صوتی نوین کتاب گویا این اثر را با صدای «حسام مقامی‌کیا» منتشر کرده است که در همین صفحه برای دانلود وجود دارد. همچنین این اثر را انتشارات میراث اهل قلم در سال1393  و انتشارات مجید در سال 1392 هم به چاپ رسانده‌اند که نسخه‌ی الکترونیک آن‌ها در فیدیبو برای دانلود موجود است.
درباره جلال آل احمد
«جلال آل احمد» نویسنده، منتقد ادبی و مترجم ایرانی در سال 1302 در گیلان به دنیا آمد. او در خانواده‌ای مذهبی کودکی‌اش را گذراند و پس از تحصیلات دبیرستانی‌اش عازم نجف برای تحصیل علوم دینی شد. او پس از سه ماه به ایران بازگشت و به حزب توده پیوست. او به دلیل فعالیت‌های اجتماعی‌ و تمایلش به جریان‌های روشنفکری با مخالفت شدید خانواده‌اش که از روحانیون آن زمان بودند روبه‌رو شد. او تحصیلات دانشگاهی‌اش را در دانشسرای عالی تهران در رشته‌ی زبان و ادبیات فارسی تا مقطع دکترا ادامه داد و اولین مجموعه داستانش، «دید و بازدید» را در همین زمان منتشر کرد. او در دهه‌ی بیست و سی علاوه بر نوشتن داستان، پژوهش و ترجمه‌ی آثار بین‌الملل را هم نیز انجام می‌داد و توانست تأثیرات گسترده‌ای بر مردم بگذارد. او فردی دغدغه‌مند بود که در داستان‌هایش وضعیت اجتماعی را نقد و روایت می‌کرد. او در روزهای مربوط به ملی شدن صنعت نفت به دفاع از «مصدق» سخنرانی کرد که با گروهی مخالف که قصد جان او را کرده بودند، روبه‌رو شد. او پس از کودتای بیست‌وهشت مرد مانند سایر نویسندگان و روشنفکران آن زمان به انزوا رفت و از سیاست دوری کرد. «آل احمد» عمر کوتاهی داشت و به دلیل مصرف بیش‌ازحد نوشیدنی الکلی در چهل‌وپنج‌سالگی در تاریخ ۱۸ شهریور ۱۳۴۸ در گیلان درگذشت.
«جلال آل احمد» نویسنده‌ای برجسته در ادبیات فارسی معاصر است، او مانند «محمدعلی جمال‌زاده» و «صادق هدایت» فعالیت‌های باارزشی درزمینه‌ی ادبیات فارسی معاصر انجام داد. او با لحنی محاوره و ساده اوضاع اجتماعی آن دوره را به تصویر کشید و از دل مردم جامعه آثار ماندگاری خلق کرد. آثار او به چندین دسته‌ی داستان‌ها، مقالات و سفرنامه‌ها تقسیم‌بندی می‌شوند که همه‌ی آن‌ها از ارزش بالای ادبی برخوردار هستند. همچنین نامه‌های این نویسنده به همسرش، «سیمین دانشور» هم منتشر شده است که بازتابی از احساسات و زندگی شخصی این نویسنده هستند. از داستان‌های این نویسنده می‌توان به «نون و القلم»، «از رنجی كه می‌بريم» و «زن زیادی» اشاره کرد که نسخه‌ی الکترونیک و صوتی آن‌ها در سایت و اپلیکیشن فیدیبو موجود است.
در بخشی از کتاب صوتی مدیر مدرسه می‌شنویم
یک روز هم مالک مدرسه آمد. پیرمردی موقر و سنگین که خیال می‌کرد برای سرکشی به خانه‌ی مستأجرنشینش آمده. از در وارد نشده فریادش بلند شد و فحش را کشید به فراش و به فرهنگ که چرا بچه‌ها دیوار مدرسه را با ذغال سیاه کرده‌اند و از همین توپ‌وتشرش شناختمش. مدتی به هم تعارف کردیم و در جست‌وجوی دوست‌های مشترک در خاطره هامان انبان اسم‌ها را زیرورو کردیم. کار آسانی نبود. او دو برابر من عمر داشت. ولی عاقبت جیز دندان‌گیری به دست آمد و آن‌وقت راحت شدیم و دانستیم که از چه باید حرف زد. بعد هم سفارش‌های او برای شیروانی طاق مستراح که چکه خواهد کرد و چاه آن‌که لابد پر شده است و آب‌انبار که لجن گرفته و لوله‌کشی آب که مبادا فردای زمستان یخ بزند و بترکد و کلاهی که فرهنگ سر او گذاشته و اگر در فرنگستان بود، حالا او را با این دست و دل‌بازی عضو «آکادمی» کرده بودند و از این‌جور اباطیل و ادعاها... چایی هم به او دادیم و با معلم‌ها آشنا شد و قول‌ها دادم تا رفت. کنه‌ای بود. درست یک پیرمرد. تجسم خاطرات گذاشته و انبان قصه‌ها و اتفاقات بی‌معنی و نمونه‌ی وقاری که فقط گذشت عمر به آدم می‌دهد.
یک ساعت و نیم درست نشست. ماهی یک‌بار هم این برنامه را داشتند که بایست پیه‌اش را به تن می‌مالیدم.
اما معلم‌ها. هرکدام یک ابلاغ بیست‌وچهارساعته در دست داشتند، ولی در برنامه به هرکدامشان بیست ساعت بیش‌تر درس نرسیده بود. پیش‌ازاین‌که من بیایم ناظم خودش به این کار رسیده بود. کم‌کم که آشنا شدیم قرار را بر اين گذاشتیم که یک معلم دیگر را از فرهنگ بخواهیم و به هرکدامشان هجده ساعت درس بدهیم، به‌شرط این‌که هیچ بعدازظهری مدرسه تعطیل نباشد. حتی آن‌که دانشگاه می‌رفت می‌توانست با هفته‌ای هجده ساعت درس بسازد. و دشوارترین کار همین بود که با کدخدا منشی حل شد. و من یک معلّم دیگر هم از فرهنگ خواستم.
اواخر هفته‌ی دوم، فراش جدید آمد. مرد پنجاه‌ساله‌ای باریک و زیر و زرنگ که شب‌کلاه می‌گذاشت و لباس آبی می‌پوشید، از پارچه‌ای که پاسبان‌ها لباس می‌کنند، و تسبیح می‌گرداند و از هر کاری سررشته داشت.","['داستان و رمان', 'داستان و رمان ایرانی']",https://newcdn.fidibo.com/images/books/67319_13917_normal.jpg
طاعون,آلبر کامو,حسین کاظمی‌یزدی,هوتن شاطری‌پور,"۳۲,۰۰۰",کتاب‌سرای نیک,۱۳۹۸/۱۰/۱۵,فارسی,280.78,"درباره کتاب صوتی طاعون
کتاب صوتی طاعون Plague به فرانسوی La Pest رمانی اثر آلبر کامو، نویسنده‌ی مشهور فرانسوی است که در سال 1947 منتشر شد. این رمان، رمانی فلسفی است که در رده‌ی آثار اگزیستانسیالیستی قرار می‌گیرد و با روایت یک فاجعه‌ی بشری، به ویژگی‌های مختلف انسان و در نگاهی عمیق‌تر به مفاهیم کلانی مثل خدا، دنیا، مرگ و پوچ‌انگاری می‌پردازد.
این داستان روایت کننده‌ی مردم شهری در الجزایر به نام اران است. ابتدا با مردن عجیب حیواناتی مثل موش‌های صحرایی در شهر خواننده به آرامی متوجه شروع یک اتفاق می‌شود. با این حال مسئولین شهر به این اتفاق توجهی نکرده و آن را موردی پیش پا افتاده و بی‌اهمیت می‌دانند. اولین کسی که متوجه وخامت اوضاع می‌شود، شخصی به نام دکتر ریو است. او که پزشک ماهری است، پس از مرگ سریدار خانه‌اش با تاول‌هایی روی بدن و مرگ چند تن دیگر با همین علائم، علت مرگ تمامی آن‌ها را یک بیماری مسری ترسناک می‌داند. دکتر کاسل که همکار پیر دکتر ریو است و در چین و پاریس با طاعون آشنایی پیدا کرده، نظر دکتر ریو را تائید کرده و اولین نفری است که با آشنایی با این بیماری، آن را طاعون می‌خواند. با همه‌ی تلاش آن‌ها و هشدارهایشان، اما مسئولین شهر اعتنایی به این اتفاقات و مرگ‌ومیرها نمی‌کنند و در نهایت با اهمال‌کاری آن‌ها، اران به شهری طاعون زده و خطرناک تبدیل می‌شود که چاره‌ای جز قرنطینه‌ی آن نیست.
این رمان روایت کننده‌ی یک شهر طاعون زده با مردمی بیمارگونه است که تا قبل از این فاجعه خود را پشت نقاب‌هایی از انسانیت مخفی کرده بودند و با ورود و همه‌گیری بیماری، از قاموس انسانی خود خارج شده و شخصیت منزجر کننده و حیوان گونه‌ی خود را به نمایش می‌گذارند. این رمان در ظاهر از بیماری مثل طاعون صحبت می‌کند اما در واقعیت کامو در این رمان فقط و فقط از نمادهای مختلف و مفاهیم عمیق پشت پرده‌ی‌شان صحبت کرده و با عنوان کردن این شهر بیمار گونه قصد دارد تا دنیای فعلی و مصائب آن را به ما نشان دهد. طاعون واقعی از نظر او، نازیسم است. او عقیده دارد همان گونه که قهرمان‌های داستان با ذهنیت‌ها، عقاید و اعمال متفاوتشان، دست به یک عصیان و طغیان زده و با نوعی هنجارشکنی دنیایی را نجات می‌دهند، در دنیای امروز هم باید قهرمانانی باشند که دست به نوعی طغیان زده و این جهان طاعون زده را که سرشار از درد و رنج و فقر آدمیان است را نجات بدهد.
این کتاب صوتی آلبر کامو را به عنوان نویسنده‌ای بزرگ به خواننده نشان می‌دهد که چطور توانسته نوعی تراژدی غم‌انگیز از انسان‌هایی که به نهایت تاریکی، یاس و خودخواهی رسیده‌اند را نشان دهد. جایی که دیگر عشق هم نمی‌تواند راه گشا باشد و عاشق و معشوقی که لحظه‌ای تاب دوری از یکدیگر را نداشتند، به عمد و از روی ترس از یکدیگر فرار کرده و معنای عشق واقعی و خالص را زایل می‌کنند. در واقع به نقل از کامو: «راه ساده برای آشنایی با یک شهر (همان جامعه)، این است که انسان بداند مردم آن چگونه کار می‌کنند، چگونه عشق می‌ورزند و چگونه می‌میرند...طاعون همه‌ی قدرت عشق یا حتی دوستی را از انسان سلب می‌کند، زیرا عشق تا حدی به آینده احتیاج دارد، ولی برای مردمان طاعون‌زده آینده‌ای وجود ندارد؛ آنان فقط در لحظه زنده‌اند.»
ویژگی بارز رمان صوتی طاعون این است که شما با هرگونه عقیده و ذهنیتی مواجه‌اید که ممکن است در نظر شما اشتباه‌ترین عقیده و از نظر دیگری درست‌ترین باشد. در واقع خواننده در هر لحظه با هر شخصیتی که به نظرش درست‌تر است هم ذات پنداری می‌کند؛ اما این از شخصیت میانه‌رو و نابغه‌ی کامو بر می‌آید که در سیر داستان هیچ‌گونه قضاوتی انجام نمی‌دهد و با این عقیده پیش می‌رود که فقط باید بیان‌کننده‌ی نظریات مختلف باشد چون همه حق اظهارنظر دارند.
درباره آلبرکامو
آلبر کامو نویسنده‌ی فرانسوی متولد 1913 در الجزیره است که آن زمان مستعمره‌ی فرانسه بوده است. او دارای داستان‌ها و مقاله هایی است که بیشتر آنها در مکتب پوچ‌گرایی یا اگزیستانسیالیستی نوشته‌شده‌اند و جزو شاهکارهای منثور فرانسه و جهان هستند. او در آثارش به مشکلات وجدان بشری با نمادها و یا حتی صراحت تمام صحبت کرده و خواننده را به فکر فرو می‌برد. آثار مهم و تأثیرگذار او شامل: انسان طاغی، مرگ خوش، سقوط، افسانه‌ی سیزیف هستند. این نویسنده‌ی توانمند در نهایت برنده‌ی جایزه‌ی نوبل شد و در سال 1960 در سن 46 سالگی در یک سانحه‌ی رانندگی در گذشت.
ترجمه‌ کتاب طاعون به فارسی
آلبر کامو از نویسندگان مشهوری است که بین مخاطبان ایرانی طرفدار زیادی دارد. آثار او از جمله طاعون در ایران توسط ناشرین مختلف ترجمه و وارد بازار نشر شده است. «علی صدوقی» اولین مترجمی بود که در سال 1340 کتاب طاعون را به فارسی برگرداند. مشهورترین ترجمه طاعون متعلق به «رضا سید حسینی» از سوی نشر «نیلوفر» و ترجمه‌ی پرویز شهدی از سوی نشر چشمه است. همچنین این کتاب را حسین دهخدا برای نشر روزگار به فارسی برگردانده است. «اقدس یغمایی» و «حسین کاظمی یزدی» از دیگر مترجمین کتاب حاضر هستند. کتاب صوتی حاضر را انتشارات جیحون با ترجمه‌ی حسین کاظمی یزدی و روایت دلنشین هوتن شاطری پور در اختیار علاقه‌مندان به کتاب صوتی قرار داده است تا با خواندن این شاهکار ادبی نهایت لذت را ببرند.
در بخشی از کتاب صوتی طاعون می‌شنویم
چیزی که در شهر ما بیشتر استثنایی است، مشکلی است که هر فرد در هنگام مردن تجربه می‌کند. شاید مشکل کلمه‌ی درستی نباشد؛ «رنج» به این معنی نزدیک‌تر است. بیماری هیچ‌گاه دل‌پذیر نیست؛ ولی شهرهایی هستند که در هنگام بیماری به شما خدمات می‌دهند؛ شما می‌توانید به طریقی خودتان را رها کنید. بیمار به اندکی توجه نیاز دارد؛ او دوست دارد چیزی داشته باشد که به آن تکیه دهد و این کاملا طبیعی است. ولی در اران، گرمای بیش از حدش، الزامات تجارت، محیط ناامیدکننده، شبانگاهان ناگهانی و ماهیت لذت‌بخش آن نیازمند سلامتی است. بیمار در آنجا احساس ناجور بودن می‌کند، به حال مرد رو به موئی فکر کنید که پشت دیوارهایی که از گرما جلزوولز می‌کنند، گیر افتاده است؛ در حالی که همه‌ی مردم یا در کافه‌ها نشسته‌اند، با تلفن به دست درباره‌ی کالاهای تجاری کشتی، عوارض کشتی و تخفیف‌ها بحث می‌کنند. وقتی مرگ در چنین شرایطی و در یک مکان خشک به کمین شما نشسته است، آشکار است که این رنج به مرگ و حتی مرگی مدرن منتهی می‌شود. این اشاره‌های درهم و برهم ممکن است تصویری روشن از شهر ما ارائه دهد. هرچند ما نباید اغراق کنیم. در واقع، همه‌ی آنچه نقل شده ابتذال ظاهر این شهر و ابتذال زندگی در آن بود. ولی به محض اینکه بتوانید عادت کنید، می‌توانید مدت‌ها بدون مشکل آنجا زندگی کنید؛ و از آنجا که عادت‌ها دقیقا همان چیزی هستند که شهر ما در پی ترغیب کردنشان است، همه چیز بر وفق مراد پیش می‌رود. باید قبول کرد که تصویر زندگی در این شهر از این زاویه، اصلا جالب نیست. ولی دست کم، ناآرامی‌های اجتماعی برای ما ناشناخته‌اند. رک‌گویی و مهربانی و همچنین شهروندان کوشای ما همیشه تحسين ناظران را به همراه داشته‌اند. شهر اران، بی درخت، بی زرق و برق، بی روح و با ظاهر آرامش به پایان می‌رسد؛ و شما پس از مدت‌ها می‌توانید خوابی آرام آنجا داشته باشید. فرها د و تنها چیزی که باید اضافه کرد این است که شهر اران با منظرهای منحصر به فرد پیوند خورده است؛ در مرکز این جلگه‌ی لخت، تپه‌هایی نورانی حلقه زده‌اند و روبروی خلیجی بی‌نقص قرار گرفته‌اند. تنها چیزی که مایه‌ی تأسف همه‌ی ما شده، این است که شهر پشت به این خلیج قرار گرفته و دیدن دریا را غیر ممکن کرده است و باید همواره به دنبال آن بگردید.
آنچه در بالا خواندید نقد و بررسی کتاب صوتی طاعون بود. برای مطالعه‌ی دیگر کتاب‌ها در زمینه‌ی داستان می‌توانید به قسمت دسته‌بندی کتاب‌ها مراجعه و کتاب‌های این موضوع را یکجا مشاهده کنید.","['داستان و رمان', 'داستان و رمان خارجی', 'داستان و رمان فرانسه']",https://newcdn.fidibo.com/images/books/96057_49743_normal.jpg
ارباب حلقه‌ها,جی.آر.آر. تالکین,رضا علیزاده,آرمان سلطان‌زاده ، سحر بیرانوند ، مریم پاک‌ذات,"۷۴,۰۰۰",آوانامه,۱۴۰۰/۰۳/۱۲,فارسی,2349.09,"ادبیات فانتزی یکی از محبوب‌ترین سبک‌های ادبیات در جهان به حساب می‌آید. ارباب حلقه‌ها نیز در دسته‌بندی کتاب‌های فانتزی قرار می‌گیرد؛ این اثر به باور بسیاری از منتقدان یکی از برترین داستان‌های فانتزی جهان به حساب می‌آید؛ برخی از تحلیل‌گران و منتقدان ادبی آن‌چنان شیفته کتاب ارباب حلقه‌ها شده‌اند که به آن لقب «قله ادبیات فانتزی جهان» را داده‌اند.
درباره کتاب صوتی  ارباب حلقه‌ها
ارباب حلقه‌ها شاهکار ادبی تالکین به حساب می‌آید. کتاب ارباب حلقه‌های تالکین در لیست کتاب‌های ممتاز جهان بی‌بی‌سی به عنوان برترین کتاب قرن بیستم، شناخته شده است. پیتر جکسون، کارگردان شهیر نیوزلندی با الهام از این کتاب، بین سال‌های 2001 تا 2003 مجموعه فیلمی سینمایی به همین نام ساخته است.
ارباب حلقه‌ها در حال حاضر به 25 زبان مختلف ترجمه شده است و بیش از 50 میلیون نسخه از آن در جهان وجود دارد. تالکین می‌گوید که داستان ارباب حلقه‌ها را تحت تاثیر حماسه بئوولف خلق کرده است. این حماسه ادبی به قرن دهم میلادی تعلق دارد و در آن بئوولف ابتدائا موجودی اهریمنی را نابود می‌کند و در پایان عمر خود، در نبرد با اژدهایی هولناک جان خود را از دست می‌دهد. مجموعه داستانی ارباب حلقه‌ها شامل شش کتاب است که در سه جلد به نام‌های یاران حلقه، دو برج و بازگشت پادشاه منتشر شده است. دو جلد اول در سال 1954  و جلد پایانی در سال 1955 به چاپ رسید.  از آن‌جاییکه در این داستان، عناوین سختی و نامانوسی وجود دارد، گوش دادن  و دانلود کتاب صوتی ارباب حلقه‌ها می‌تواند برای شما تجربه لذت‌بخش‌تری را به ارمغان بیاورد.
با دانلود کتاب صوتی ارباب حلقه‌ها از فیدیبو، در هزینه‌های خود صرفه‌جویی کنید.
بسیاری از علاقه‌مندان تالکین باور دارند که خواندن کتاب ارباب حلقه‌ها به آن‌ها حس خوب و اسرارآمیزی می‌دهد.
پیش‌زمینه کتاب صوتی ارباب حلقه‌ها
 با وجود این‌که داستان در سرزمین‌های میانه و در دوران سوم اتفاق می‌افتد؛ اما ماجرا ریشه‌ای بسیار دورتر دارد. سائورون که از مایای‌های وابسته به مورگوت ( ملکور) بود؛ در ابتدا دانش ساخت حلقه را یاد گرفت. او با استفاده از این حلقه‌ها قدرت‌های ویژه‌ای را به کنترل خود درمی‌آورد. او با حیه‌گری توانست الف‌ها، انسان‌ها و دورف‌های سرزمین میانه فریب دهد و به آن‌ها حلقه‌هایی را اهدا کرد. هفت حلقه به فرمانروایان دورف‌ها، سه حلقه به رهبران الف‌ها و نه حلقه به پادشاهان انسان‌ها رسید. اما سائورون به صورت مخفیانه، حلقه دیگری ساخت که به او نیروی عظیمی می‌داد. وی با کمک این حلقه، حلقه‌های دیگر را کنترل می‌کرد. الف‌های سرزمین میانه به سرعت به فریب‌کاری سائورون پی بردند و او را از خود راندند؛ آن‌ها این سه حلقه را که حلقه هوا، حلقه آبی و حلقه آسمان نام داشتند به برترین و نفوذناپذیرترین الف‌ها دادند. در زمانی‌که داستان ارباب حلقه‌ها رقم می‌خورد این حلقه‌ها در اختیار بانو گالادریل، استاد الروند و گاندولف هستند. البته گاندولف الف به حساب نمی‌آید و مایای است
اما انسا‌ن‌هایی که صاحبان حلقه‌های نه‌گانه هستند سرنوشت خوبی ندارند؛ عمر آن‌ها با گذر زمان زیاد می‌شود و تحت تاثیر قدرت حلقه به تدریج شکل جسمانی خود را از دست می‌دهند. در ارباب حلقه‌ها، پادشاه جادوپیشه آنگمار و هشت روح دیگر که از طرف سائورون مامور پیدا کردن حلقه هستند و با موجوداتی به نام نزگول پرواز می‌کنند؛ همان نه فرمانروایی هستند که حلقه‌ها آن‌ها را به بندگان سائورون تبدیل کرده است.
دورف‌ها موجودات مقاومت‌تری بودند و حلقه‌ها نتوانستند شکل جسمانی آن‌ها را تغییر بدهند اما با ایجاد وسوسه کسب ثروت و قدرت، طمع‌ آن‌ها را افزایش دادند و همین امر سبب ایجاد مشکلات فراوان، درگیری‌های داخلی و رنج‌های تحمل‌ناپذیری شد که این نژاد را تضعیف کرد.
انسان‌ها، الف‌ها و دورف‌ها در نبردی که به عنوان آخرین اتحاد شناخته شده است به مردور حمله می‌کنند و با متحمل شدن تلفات فراوان، سائورون را شکست می‌دهند. اما فرمانروای انسان‌ها، توسط حلقه فریفته می‌شود و از نابود کردن حلقه در آتش‌فشان کوه نابودی صرف‌نظر می‌کند. حلقه پس از این ماجرا ناپدید می‌شود به دست فردی به نام گالوم می‌افتد. نژاد گالوم در داستان ارباب حلقه‌ها مشخص نیست اما با مراجعه به دیگر آثار تالکین به نظر می‌آید که او از هابیت‌های اولیه بوده و به خانواده‌ای اصیل تعلق داشته است. تقدیر به گونه‌ای رقم می‌خورد که حلقه به دست بیلگو بگینز، هابیتی از سرزمین شایر برسد.
در این‌جاست که داستان ارباب حلقه‌ها متولد می‌شود. حلقه قدرت نهایتا صاحبی جدید پیدا می‌کند او کسی نیست جز فرودو بگینز. گاندولف برای فرودو رازهای حلقه را فاش می‌کند. پس از جمع شدن نمایندگان الف‌ها، دورف‌ها و انسان‌ها در ریوندل، گروهی مامور نابودسازی این حلقه در کوه آتش می‌شوند. زیرا باقی ماندن این حلقه سبب قدرت گرفتن سائورون می‌شود. سائورون در تلاش است که به حلقه قدرت دست پیدا کند  و در صورت تسلط او برحلقه، موجودات آزاد سرزمین میانی نابود خواهند شد.
درباره جی آر آر تالکین
جی.آر.آر تالکین، نویسنده و زبان‌شناس و استاد دانشگاه بود. او در سال 1892 در آفریقایی جنوبی به دنیا آمد و در 81 سالگی در بورنموث انگلستان درگذشت. تالکین از سال 1925 تا 1959 در دانشگاه آکسفورد بریتانیا به عنوان استاد زبان‌شناسی فعالیت می‌کرد. ارباب حلقه‌ها، هابیت و سیلماریلیون از مهم‌ترین آثار این نویسنده چیره‌دست و توان‌مند هستند. وی در این آثار افسانه‌ای خود، زبان‌های جدیدی را خلق کرده است. بسیاری از آثار تالکین پس از درگذشت او و توسط پسرش کریفستوفر تالکین منتشر شد.
ترجمه کتاب صوتی ارباب حلقه‌ها به فارسی
کتاب صوتی ارباب حلقه‌ها در ایران توسط رضاعلیزاده ترجمه شده است و گویندگان آن آرمان سلطان‌زاده، سحر بیرانوند و مریم پاک‌ذات هستند. کتاب صوتی ارباب حلقه‌ها به نشر آوانامه تعلق دارد. علاوه بر این امکان دانلود کتاب مصور ارباب حلقه‌ها از کتابخوان فیدیبو وجود دارد. این اثر به نشر روزنه تعلق دارد.
رضاعلیزاده اثار دیگری از تالکین نظیر سیلماریلیون و هابیت را نیز ترجمه کرده است.
 در بخشی از کتاب صوتی ارباب حلقه‌ها می‌شنویم
 اگرچه زمین پربار و مهربان، پیش از ورود آنان مدت ها بایر مانده بود. اما آنجا را خوب آماده کشت و زرع کرده بودند و شاه زمانی کشتزاران و گندم زاران و موستان ها و بيشه زارهای متعدد در آنجا داشت.
از بلندی های فاکس تا پل برندی واین، چهل فرسنگ و از خلنگ زارهای غربی تا باتلاق های جنوب. پنجاه فرسنگ بود. هابیت ها نام شایر را بدانجا داده بودند: قلمرو حکومت تاین هابیت‌ها ناحیه ای برای کشت و کار منظم و آنجا در آن گوشه مطبوع دنیا زندگی شان در نظم و نظام سپری می شد و آنان به دنیای بیرون که تاریکی ها در آن گسترش می یافت هر لحظه بی اعتناترمی شدند تا آن که پنداشتند صلح و فراوانی رسم سرزمین میانه و حق تمامی مردمان فهمیده است. از یاد برده بودند که تا چه اندازه از نگاهبانان و کوشش کسانی که صلح طولانی را در شایر ممکن ساخته اند. کم می دانند و چشم بر این واقعیت بسته بودند. به راستی که در حفاظ قرار داشتند اما این موضوع را دیگر فراموش کرده بودند.هیچ گاه هیچ یک از تیره‌های مختلف هابیت ها جنگجو نبودند و هرگز در میان خود به ستیز مشغول نمی شدند.","['داستان و رمان', 'داستان و رمان خارجی', 'داستان و رمان انگلیس']",https://newcdn.fidibo.com/images/books/115118_50232_normal.jpg
ورونیکا تصمیم می‌گیرد بمیرد,پائولو کوئیلو,آرش حجازی,نیکی کریمی,"۳۸,۰۰۰",نوین کتاب,۱۳۹۵/۱۰/۱۵,فارسی,342.85,"«دیوانه کیست؟ هر کس که در دنیای خودش زندگی می‌کند دیوانه است، یعنی اشخاصی که با دیگران فرق دارند.» پائولو کوئلیو
نقد و بررسی کتاب صوتی «ورونیکا تصمیم می‌گیرد، بمیرد»
کتاب ورونیکا تصمیم می‌گیرد، بمیرد Veronika Decides To Die توسط پائولو کوئلیو نوشته شده‌است. این کتاب در سال 1998 به زبان پرتغالی در بزریل به چاپ رسیده و منتشر شد. این کتاب داستان خود را در بیست و دو فصل روایت می‌کند. کتاب ورونیکا تصمیم می‌گیرد، بمیرد روایتگر داستانی در مورد خودکشی است. این کتاب در قالب داستان به بررسی ذهنیت یکی از افرادی که به پوچی رسیده و می‌خواهد به زندگی‌ خود پایان دهد، می‌پردازد. باید گفت، این کتاب تنها یک داستان تخیلی نیست، بلکه یک حقیقت اجتماعی است. خودکشی می‌تواند دلایل بسیار زیادی از جمله رسیدن به پوچی، بیمارهای شدید روانی، مشکلات بسیار زیاد زندگی و ... را داشته باشد. کتاب ورونیکا تصمیم می‌گیرد، بمیرد در مورد مشکلات موجود در بیمارستان‌های روانی نیز صحبت می‌کند. نویسنده کتاب معتقد است که بیمارستان‌های روانی شرایط خوبی نداشته و کمک مناسبی به بیماران نمی‌کند. زیرا نگاه و رفتار کارکنان و شرایط محیطی این بیمارستان‌ها خوب نیست. کتاب ورونیکا تصمیم می‌گیرد، بمیرد در واقع حاصل تجربیات نویسنده کتاب یعنی پائولو کوئیلو است. به علاوه او از پرونده‌هایی که در موسسات روان درمانی وجود دارد، هم استفاده کرده‌است. پیام و نتیجه‌ داستان این کتاب تنها یک جمله «جنون جمعی، عقلانیت نامیده می‌شود» است.
داستان ورونیکا تصمیم میگیرد بمیرد
داستان رمان ورونیکا تصمیم می‌گیرد، بمیرد در مورد تصمیم یک دختر 24 ساله به نام ورونیکا است. ورونیکا زاده و اهل اسلوانی است. به نظر می‌رسد او زندگی خوب و کاملی دارد. اما ناگهان در روز 11 نوامبر سال 1997 با مصرف بیش از حد قرص خواب آور، خودکشی می‌کند. قبل از اقدام به خودکشی او مقاله‌ای را در مجله می‌خواند. این مقاله از مردم پرسیده است که به نظر آن‌ها «اسلوونی کجاست؟» ورونیکا نامه‌ای برای سردبیر مجله می‌نویسنده و در آن به توجیه خودکشی خودش می‌پردازد. او بیان می‌کند که دلیل خودکشی‌اش این است که حتی مردم نمی‌دانند که اسلوونی کجاست. اقدام به خودکشی ورونیکا به شکست مواجه می‌شود. زیرا با انتقال به موقع او به بیمارستان، زنده می‌ماند. ورونیکا چند روزی در حالت کما می‌ماند. پس از بیرون آمدن از کما، او به بیماری قلبی مبتلا شده و پزشکان به و می‌گوینده که مدت زمان کوتاهی زنده است. دولت اسلوانی، ورونیکا را برای درمان بیماری روحی‌اش به بیمارستان روانی ویلت Villette منتقل می‌کند. پزشکان از وی در مورد علت خودکشی‌اش می‌پرسند. زیرا خودشی باید یک دلیل محکم داشته باشد. ورونیکا به آن‌ها توضیح می‌دهد که از کودکی تا به حال زندگی خوبی داشته‌است. او در خانه‌ای صمیمی و با شرایط رفاهی بسیار خوبی بزرگ شده‌است. تنها دلیل او برای خودکشی تکراری شدن‌ زندگی است. ورونیکا توضیح می‌دهد که همه چیز در زندگی دارد. هروز با دوستانش به گردش و تفریح رفته، شب‌ها شام را در بهترین رستوران‌ها سرو کرده و رابطه‌های عاطفی بسیار خوبی نیز داشته است. اما در زندگی‌اش «شادی درونی» وجود ندارد. درون این انسان به ظاهر شاد، دختری غمگین و از زندگی خسته زندگی می‌کند.
ورونیکا در بیمارستان روانی ویلت با بیماران بسیاری از جمله زدکا، ماری و ادوارد آشنا می‌شود. زدکا از افسردگی بالینی رنج می‌برد. ماری، دچار حملات وحشتناک عصبی می‌شود و ادوارد به اسکیزوفرنی مبتلا است. اسکیزوفرنی یا روان گسیختگی، بیماری است که باعث اختلال در توانایی‌های حرکتی، اختلال در عواطف، در اندیشیدن و تصمیم گیری و در نهایت شنیدن و دیدن صدا‌ها و تصاویر غیر واقعی می‌شود. ورونیکا عاشق ادروارد می‌شود. او در دوره‌ای که در این بیمارستان بود متوجه شد که چیزی برای از دست دادن ندارد. به همین دلیل با آزادی تمام زندگی می‌کرد. بی‌مهابا عشق می‌ورزید، می‌خندید و شاد بود. ورونیکا تمام مواردی که هرگز به خودش اجازه تجربه نمی‌داد را تجربه کرد.
تمام پزشکان به ورونیکا می‌گویند که مدت کوتاهی زنده است. اما این فقط یک محرکه برای ورونیکا است. دکتر ایگور رئیس بیمارستان روانی ویلت، از این خبر به عنوان یک محرکه استفاده می‌کند. او از طریق این آزامایش می‌خواهد ثابت کند که آیا می‌توان با متقاعد کردن شخص به اینکه مرگش نزدیک است، او را به زندگی برگرداند؟ او این روش را مانند استفاده از دفیبریلاتور برای یک بیمار که قربانی حمله قلبی شده‌است، می‌داند. دفیبریلاتور دستگاه شوک قلبی است.
اقتباس‌های سینمایی و موسیقیایی از کتاب صوتی «ورونیکا تصمیم می‌گیرد، بمیرد»
با اقتباس از رمان ورونیکا تصمیم می‌گیرد، بمیرد تاکنون دو فیلم سینمایی در سال 2005 در ژاپن و 2009 ساخته شده‌است. به علاوه یک گروه موسیقی کانادایی به نام Billy Talent بیلی تلنت، آهنگی با نام Saint Veronika با اشاره به این رمان ساختند. آهنگ «ورونیکا تصمیم می‌گیرد، بمیرد» از گروه اسک پانک انگلیسی اشاره مستقیمی به این کتاب دارد. در سال 2006، یک گروه گروه موسیقی به نام ملودیک، آلبومی را با الهام از داستان این رمان منتشر کرد.
بهترین ترجمه‌ کتاب «ورونیکا تصمیم می‌گیرد، بمیرد» 
کتاب ورونیکا تصمیم می‌گیرد، بمیرد، برای اولین بار در سال 1386 توسط آرش حجازی ترجمه شده‌است. این کتاب یک دهه بعد یعنی در سال 1398 توسط دل‌آرا قهرمان، بهناز سلیمانیه و شیرین لارودی ترجمه شد. در سال 1399 نیز کتاب ورونیکا تصمیم می‌گیرد، بمیرد توسط چکامه چاوشی، ایلیا حریری و حسین نعیمی ترجمه شده و به چاپ رسید.
کتاب پیش‌رو توسط دکتر آرش حجازی ترجمه شده‌است. نسخه چاپی این کتاب در سال 1386 توسط انتشارات کاروان به چاپ رسید. نسخه صوتی آن هم در سال 1395 توسط انتشارات نوین کتاب منتشر شد.  گوینده کتاب پیش‌رو، نیکی کریمی است.
خرید کتاب ورونیکا تصمیم می‌گیرد بمیرد، ترجمه آرش حجازی
شما می‌توانید کتاب صوتی ورونیکا تصمیم می‌گیرد، بمیرد به قلم پائولو کوئلیو، ترجمه دکتر آرش حجازی و انتشارات نوین کتاب را از همین صفحه در فیدیبو دانلود و تهیه نمایید.
آرش حجازی در 28 بهمن سال 1349 چشم به جهان گشود. او پسر یکی از برجسته‌ترین استادان دانشگاه علم و صنعت یعنی جلال حجازی است. آقای حجازی پس از اتمام دوران مدرسه، وارد دانشگاه علوم پزشکی ایران شد. او دانش آموخته رشته‌ی پزشکی از دانشکده پزشکی است. آرش حجازی علاقه بسیاری نیز به نویسندگی داشت. او در سال 1373 اقدام به ترجمه کتاب «اندوه ماه» کرد. اما استقبالی از این کتاب نشد. آقای حجازی علاقه خود را در این زمینه رها نکرد.
او موسس انتشارات کاروان است. به علاوه، دکتر آرش حجازی، مترجم رسمی پائولو کوئلیو در ایران محسوب می‌شود. او این نویسنده بزریلی را یکبار به ایران دعوت کرده‌است. اما این مترجم و پزشک ایرانی هم اکنون در ایران زندگی نمی‌کند. وی در جنبش سبز سال 1388 کسی بود که در صحنه کشته شدن ندا آقا سلطان حضور داشت. بعد از این اتفاق او با شبکه بی‌بی‌سی در مورد وقابع آن روز و چگونگی مرگ آقا سلطان مصاحبه کرد. به همین دلیل دیگر هرگز بازنگشت. از آثار ترجمه شده توسط او می‌توان به کیمیاگر، بریدا، مکتوب، جهالت و ... اشاره کرد.
نیکی کریمی در 19 آبان سال 1350 در تهران چشم به جهان گشود. او فارغ التحصیل رشته تئاتر است. خانم کریمی از دوران مدرسه علاقه بسیاری به اجرای نمایش داشت. اولین حضور او رد عرصه هنر مربوط به فیلم سینمایی «وسوسه» در سال 1368 است. این بانوی هنرمند یکی از پرافتخارترین هنرمندان ایرانی است. او تاکنون داوری چندین جشنواره بین المللی را برعهده داشته‌است. از کارهای نیکی کریمی می‌توان به دو خواهر، زن‌ها فرشته‌اند، استیگمات، سریال سرزمین کهن، سریال آقا زاده و ... اشاره کرد. او تهیه کننده و کارگردان بسیاری از فیلم‌ها از جمله آتابای، آذر و شیف شب بوده‌است. به علاوه تاکنون چندین بار برنده جایزه سیمرغ بلورین، جایزه امیل گوئیمت، جایزه عصای سفید و ... شده‌است.
درباره‌ی نویسنده کتاب صوتی «ورونیکا تصمیم می‌گیرد، بمیرد»، پائولو کوئیلو
پائولو کوئلیو در 24 ماه اوت سال 1947 در شهر ریو دو ژانیرو، برزیل چشم به جهان گشود. او از کودکی علاقه زیادی به نویسندگی داشت. اما پدر و مادرش مخالف سر سخت او بودند. عقاید و طرز فکر متفاوت پائولو باعث شد تا پدر و مادرش او را به یک موسسه روانی بفرستند. اما کوئیلو هیچ مشکلی نداشت و فقط از نظر عقاید و دیدگاه‌ها با خانواده‌اش متفاوت بود. او در طی چهار سال حضور در این موسسه، سه بار از آنجا فرار کرد. اما در نهایت مجبور به تسلیم در برابر خواسته پدر و مادرش شد. کوئلیو وارد مدرسه حقوق شد. اما این انتخاب اجباری سرانجامی نداشت و یک سال بعد از مدرسه فرار کرد. کوئلیو از شهر خود رفت. او مدت زیادی مانند یک مسافر در کشورهای مختلف زندگی می‌کرد. در همین سفرها به ترانه سرایی روی آورد. سرانجام او اولین رمان خود را در سال 1982 با نام «جهنم» منتشر کرد. از دیگر آثار این نویسنده می‌توان به نامه‌های عاشقانه یک پیامبر، شیطان و دوشیزه پریم، هستی، جن و گل‌های رز و ... اشاره کرد. ژانر داستان‌های این نویسنده روانشناسی، درام و خودیاری است.
بخشی از کتاب صوتی «ورونیکا تصمیم می‌گیرد، بمیرد»
چشم‌هایش را که باز کرد پیش خودش نگفت:«اینجا باید بهشت باشد.» در بهشت هیچگاه برای روشن کردن اتاق لامپ فلورسنت استفاده نمی‌کردند و آن درد که دقیقا یک ثانیه بعد از بهوش آمدنش شروع شد از نوع دنیوی بود. آه آن درد زمینی منحصر به فرد بود وشبیه هیچ چیز دیگری نبود. سعی کرد تکان بخورد، اما دردش بیشتر می‌شد. یک ردیف لکه درخشان در جلوی چشمانش ظاهر شد.
 ","['داستان و رمان', 'داستان و رمان خارجی', 'داستان و رمان آمریکای جنوبی']",https://newcdn.fidibo.com/images/books/81034_37611_normal.jpg
خوراک فوق‌العاده,آنتون چخوف,,معصومه عزیزمحمدی,,ماه آوا,۱۳۹۶/۱۱/۰۱,فارسی,1.93,از مجموعه داستان‌های ۵۰ کلمه‌ای,,https://newcdn.fidibo.com/images/books/82326_18464_normal.jpg
مادربزرگ سلام رساند و گفت متأسف است,فردریک بکمن,نیلوفر خوش‌زبان,رضا عمرانی,"۲۰,۰۰۰",ماه آوا,۱۳۹۷/۰۸/۱۵,فارسی,813.78,"فردریک بکمن برای کتابخوان‌های ایرانی نامی آشناست. اغراق نیست اگر او را پدیده‌ی این سال‌های بازار کتاب در جهان بدانیم. رمان جذاب ""مادربزرگ سلام رساند و گفت متاسف است"" که توسط نشر نون به مخاطبان فارسی زبان ارائه شده روایت گر یکی از مهمترین حقوق انسانی یعنی حق متفاوت بودن است.","['داستان و رمان', 'داستان و رمان خارجی', 'داستان و رمان سایر کشورها']",https://newcdn.fidibo.com/images/books/86022_33655_normal.jpg
سوء‌ظن,ادگار والاس,ابوالحسن هاشمی‌نژاد,امیر جانی,,ماه آوا,۱۳۹۷/۰۸/۱۵,فارسی,9.93,"رختخواب را کنار زد و روی تخت نشست، پاهایش روی کف سرد اطاق به دنبال کفش‌های راحتی‌اش بود، تلفن کمی دورتر، مدام زنگ می‌زد. چراغ اطاق را روشن کرد و بطرف تلفن رفت، گوشی را بر داشت. گفت : ""دکتر بنسون هستم ."" باد ماه نوامبر، همچنان در اطراف خانه سفید کوچک می‌وزید ونوید زمستان را می‌داد. دکتر لباسش را پوشید. بطرف میز رفت و لحظه‌ای به ساعتش خیره شد. روحش از کاری که در پیش داشت آزرده شد. ساعت دو. فکرش هم ازاین ساعت وحشتناک شاکی بود و تعجب می‌کرد چرا بچه‌ها باید همیشه در چنین اوقات نامناسبی به دنیا بیایند. دو کیف دستی کوچک برداشت، کیف کوچک دارو،همان کیفی که مردم شهر آنرا می‌شناختند، و کیف بلند زایمان، که آنرا کیف بچه هم می‌گفتند. دکتر بنسون لحظه‌ای ایستاد تا سیگاری روشن کند، بعد پاکت سیگاررا در جیب اورکتش گذاشت. بمحض اینکه در را باز کرد، باد را مثل چاقوی جراحی روی صورتش احساس کرد، خم شد و تا نزدیکی جاده ورودی به گاراژ ، دوید. بخشی از داستان","['داستان و رمان', 'داستان و رمان خارجی', 'داستان و رمان انگلیس']",https://newcdn.fidibo.com/images/books/88201_64101_normal.jpg
عبور از خط قرمز,علی دیزایی,,پرویز پرستویی,"۳۶,۰۰۰",رادیو گوشه,۱۳۹۹/۱۱/۰۷,فارسی,880.49,"همه‌ی ما در کودکی احتمالا آرزوی جالب زیاد داشتیم. شغل‌های آینده‌ی عجیب برای خودمان در نظر می‌گرفتیم. بیشترمان دوست داشتیم معلم شویم، خلبان و پلیس و دکتر. گهگداری آتش‌نشان هم در گزینه‌ها بود. گاهی وقتا آدم‌های عجیب‌تری پیدا می‌شدند و دوست داشتن دزد شوند. اما چند نفر از ماها توانستیم به شغل‌های کودکی‌مان برسیم؟ همان شغل‌هایی که در بازی‌ها غرق در نقشش می‌شدیم و در رویاهامان به آن فکر می‌کردیم.
مطالعه‌ی سرگذشت‌ها و روایت‌های زندگی آدم‌های موفق همیشه می‌تواند جذاب و انگیزه ساز باشد. ما در هر سنی نیاز به نیروی محرکه برای حرکت به پیش‌رو داریم. حالا اگر این زندگی‌نامه و سرگذشت درباره‌ی یک ایرانی باشد که در غربت و به دور از خانه و خانواده بوده و با کشکلات زیادی دست و پنجه نرم کرده است، آن کتاب را خواندنی‌تر و تاثیرگذارتر می‌کند.
درباره کتاب صوتی عبور از خط قرمز
کتاب عبور از خطر قرمز داستان یک پسر بجه‌ای است که در کودکی به همراه برادرش به انگستان فرستاده می‌شود تا مسیر خوشبختی و موفقیت را طی کند. برای علی ۸ ساله موفقیت یعنی مثل پدر بودن. نظامی بودن و در نظام خدمت کردن. علی یک کودک مسلمان است که از محله‌ی نظام آباد تهران به قلب اروپا می‌رود و از همان ابتدا و در مدرسه‌ی شبانه‌روزی متوجه جو حاکم نژاد پرستی در آنجا می‌شود. از همان ابتدا با جملانی چون یک ایرانی در اینجا نمی‌تواند، مگر تو می‌توانی؟ روبه‌رو شد. در این کتاب با چالش‌های علی دیزایی برای رسیدن به اهدافش در کشوری دیگر آشنا می‌شوید. در کتاب عبور از خطر قرمز، داستان پاپوش‌ها، دادگاه‌ها و زندان‌هایی که او رفته است را در کنار عاشقانه‌های علی دیزایی،  با یک دختر بختیاری را خواهید خواند. روایتی خواندنی و دلپذیر.
در این کتاب، حقایقی از زبان این سرتیپ سابق پلیس بیان شده که می تواند برای هر خواننده ای جالب توجه باشد. با وجود متن ساده و مخاطب پسند کتاب، بسیاری از اطلاعاتی که در آن آورده شده با ادله و منطق پشتیبانی می شوند و دامنه ی اطلاعات از محل خدمت شخص او در اسکاتلندیارد تا کاخ سلطنتی و خاندان های اشرافی بریتانیا گسترده است و در عین حال از سطح جامعه و خیابان ها و استادیوم ها نیز سخن به میان است.
این کتاب ۳۶۰ صفحه‌ای، مخاطب خود را از خانه‌ی پدری و حیات و بازی‌های دوران کودکی و آرامش حضور در کنار خانواده، تا حضور در لندن و اتفاقات تلخ و شیرینش همراه می‌کند.
درباره علی دیزایی نویسنده کتاب عبور از خط قرمز
علی دیزایی متولد سال ۱۳۴۱ در تهران است. وی در ۸ سالگی به همران برادرش به انگستان می‌رود و در آنجا دیپلم عالیه ملی مدیریت بازگانی می‌گیرد. برای دوره‌ی لیسانس وی به خواندن وکالت در دانشگاه سیتی لندن مشغول شد. علی دیزایی برای ادامه تحصیل به دانشگاه برونل لندن رفت و موفق به گرفتن مدرک فوق لیسانس در رشته‌ی جرم‌شناسی شد. پلیس مسلمان که علاقه و استعداد زیادی در تحصیل داشت مدرک دکترای جرم‌شناسی خود را از دانشگاه کمبریج دریافت کرد. او به همین‌قدر کفایت نکرد و اقدام به گرفتن فوق دکتری نیز کرد. عیل دیزانی در دشته‌ی قانون و وکالت از کمبریج، مدرک فوق دکترای خود را دریافت کرد. پایان‌نامه تحصیلی دکترای بین‌المللی ایشان با عنوان «نقش و اثر مهم و برجسته» به موزه‌ی ادبیات لندن اهدا شد.
این رمان در سال ۱۳۹۹ به قلم خود علی دیزایی نوشته و به همت نشر ثالث منتشر شد. انتشارات رادیو گوشه نیز با صدای گیرای پرویز پرستویی دست به انتشار نسخه‌ی صوتی این کتاب زد. برای دانبود pdf کتاب عبور از خط قرمز و همچنین دانلود کتاب صوتی عبور از خط قرمز می‌توانید به سایت فیدیبو مراجعه کرده و یا اپلیکیشن رایگان فیدیوبو را دانلود کنید.
کتاب صوتی عبور از خط قرمز مناسب چه کسانی است؟
رمان عبور از خط قرمز جز آن دسته از کتاب‌هایی است که هر ایرانی باید آن را بخواند. روایت زندگی مردی که به رویای بچگی و شغل کودکی خود جامه عمل پوشاند و در راه رسیدن به آن با تمامی سختی‌ها و ناهمواری‌ها و تبعیض‌ها مقابله کرد. خواندن این کتاب و هدیه دادن آن به نوجوان‌هایی که هنوز در ابتدای راه و اول مسیر هدفشان هستند توصیه می‌شود.
فهرست کتاب صوتی عبور از خطر قرمز
این کتاب خواندنی علاوه بر متن زیبا و خواندنی، فهرست گیرایی نیز دارد. رمان عبور از خط قرمز شامل ۳۰ فصل و یک کلام پایانی است.
معرفی
خانه پدری
مدرسه شبانه‌روزی
طبقه‌ی بالای قصابی
سکوی پرتاب
کارت برنده
خرگوش و موتورسوار
دردسر شهرت
سرگرد، مراقب پاهایت باش
بازی شترنج
موشی در دیوار
پوتین‌هایت را دوباره بپوش
هیس، لبخند بزن
قفل قدیمی
درمیان همهمه
شوت بلند
عبور از خط قرمز
شکارچی در تله
بین لندن و تهران
خواستگاری
فندکت را به من بده
ورود یک موجود عجیب (۱)
ورود یک موجود عجیب (۲)
چه کسی چراغ‌ها را خاموش کرد
جایی بین دیوارها
از هیچ چیز نترس فرمانده
همه چیز را به من بسپار
شهامه
نفس عمیق (۱)
نفس عمیق (۲)
شکر خداوند
کلام پایانی
در قسمتی از کتاب صوتی عبور از خط قرمز می‌شنویم
وقتی وارد اتاق سپهبد آلن تیلور شدم، او مرا بازخواست کرد و گفت: «تو فکر می‌کنی چه کسی هستی که از فرمان مافوقت سرپیچی می‌کنی؟»
من هم هوشیارانه پاسخ دندان‌شکنی را که در ذهن آماده کرده بودم به او گفتم. ماجرای قدیمی لرد دنینگ را برای او تعریف کردم و گفتم: «برای اطلاع و راحت‌تر شدن کارتان، کپی این پرونده مشهور و نتیجة اون رو برای شما می‌فرستم. با توجه به این بند از قانون، شما نمی‌تونید به من دستور بدید که چه کسی رو دستگیر کنم یا به چه کسی بیش‌تر مظنون باشم.» فرق یک افسر حقوقدان و دانشگاه رفته با بقیه همین‌جا مشخص می‌شد. بلر دیگر به خوبی فهمیده بود که درگیری با من به نفع او نخواهد بود. در این مورد کوتاه آمد. خبر این اتفاق رسید به نیوزنایت که برنامة زنده و پر بينندة اخبار و تفسیر خبر در شبكة دو تلویزیون بی‌بی‌سی است و هرشب ساعت ده ونیم در تلویزیون بی‌بی‌سی روی آنتن می‌رود. مرا با یکی از حقوقدان‌های اف‌بی‌آی که فارغ‌التحصیل دانشگاهی آمریکایی بود برای بحث و مناظره روبرو کردند. هدف این بود که من با یک هم لباس خودم وارد مجادله نشوم. برنامه شروع شد. به استاد حقوقدان آمریکایی گفتم شما می‌خواهید جرم جدیدی را در انگلستان به وجود بیاورید به اسم «مسافرت مسلمانان و آسیایی ها؟» رسما هم می‌خواهید این نوع مسافرت را جرم اعلام کنید؟ یعنی هیچ مسلمان یا آسیایی حق مسافرت ندارد؟ چون ناخواسته مجرم است و این تنها به دلیل ظاهر، دین و رنگ پوست متفاوت آن‌هاست؟ این یک روند نژادپرستانه و سرشار از تبعیض‌نژادی است که عملاً ضدقانون بشریت است. گفتم من با بررسی پروندة افراد مظنون مشکلی ندارم. سال‌هاست که کشورهای دنیا این کار را انجام می‌دهند ولی شما راهش را نمی‌دانید. این بررسی باید بر اساس پیشینه‌ی امنیتی فرد باشد نه رنگ پوست و ظاهرش يا دینش.
 ","['داستان و رمان', 'داستان و رمان ایرانی']",https://newcdn.fidibo.com/images/books/109464_80847_normal.jpg
دیدار آشنا- در صحبت بزرگان با دکتر الهی قمشه‌ای,حسین‌ الهی‌ قمشه‌ای,,حسین‌ الهی‌ قمشه‌ای,"۳,۰۰۰",موسسه فرهنگی هنری الهی قمشه‌ای,۱۳۹۸/۱۲/۱۵,فارسی,22.34,"""دیدار آشنا"" سخنرانی و برنامه‌ای است برای آشنایی با نخبگان فرهنگ جهانی و سهیم شدن در میراث معنوی و ماندگار جهان که به همت شاهد قمشه‌ای تهیه شده و با صدای دلنشین دکتر حسین الهی قمشه‌ای روایت می‌شود. این مجموعه شامل ۱۷ سخنرانی صوتی است.","['داستان و رمان', 'داستان کوتاه']",https://newcdn.fidibo.com/images/books/97165_65843_normal.jpg
داستان عمو نوروز,حسین‌ الهی‌ قمشه‌ای,,حسین‌ الهی‌ قمشه‌ای,,موسسه فرهنگی هنری الهی قمشه‌ای,۱۳۹۷/۱۲/۲۷,فارسی,3.48,"این قصه عمو نوروز و خاله پیرزن آتش زن دلهای ماست که هرچند غم و اندوه روزگار ما را در جوانی نیز پیر و فرسوده کرده باشد صبحگاهی در آب بنگریم خود را "" حورالعین "" و "" ولدان مخلدون "" یابیم و این اعجاز تنها از عمو نوروز می آید که چون می آید هر که را یابد جوانی جاوید می بخشد: ز كوی يار می آيد نسيم باد نوروزی از اين باد ار مدد خواهی، چراغ دل بر افروزی حافظ",['داستان و رمان'],https://newcdn.fidibo.com/images/books/88602_16025_normal.jpg
هزار و یک شب ,عبداللطیف طسوجی,,پروین محمدیان,"۴۸,۰۰۰",آوانامه,۱۳۹۸/۰۲/۰۴,فارسی,808.49,"گفتن و شنیدن قصه‌های جذاب و نابی که شنونده و گوینده را از زمان حال جدا می‌کند، یکی از نیازهای ثانویه‌ای است که از کودکی تا بزرگ‌سالی همراهمان است. نیازی که برطرف کردن آن به تجربه‌ی رویاهای دست نیافتنی، حس آرامش و لذت ختم می‌شود و در آخر ذهن گوینده و شنونده را به آگاهی و وسعت بینش می‌رساند.  هزار و یک شب کتابی‌‌ست در نمایان کردن اهمیت و تاثیر قصه‌گویی. کتابی که بسیاری از ما با قصه‌هایش بزرگ شده‌ایم، عشق و بخشش را شناخته‌ایم، دنیای خیال را به زندگی‌ روزمره‌مان وارد کرده‌ایم و با قصه‌هایش به خواب و خیال خوش رفته‌ایم.
سبک نگارش هزار و یک شب؛ قصه‌هایی برای شنیدن
کتاب صوتی هزار و یک شب داستانی افسانه‌ای‌ دارد که زمان دقیق نوشته شدنش مشخص نیست و بسیاری از محققان معتقدند نویسنده‌ی این اثر یک نفر نبوده است. بیشتر داستان‌هایی که در کتاب روایت می‌شود در بغداد اتفاق می‌افتند. قصه‌هایی که محتوای آن‌ها ریشه‌های ایرانی، عربی و هندی دارند.
«بهرام بیضایی» نویسنده، نمایشنامه‌نویس، فیلمنامه‌نویس و کارگردان خلاصه داستان هزار و یک شب را اینطور تعریف می‌کند: «دو شاهزاده‌ی برادر به نام‌های شهریار یا شهرباز و شاه زمان، مورد خیانت زنان خود قرار می‌گیرند. شاه زمان تَرک پادشاهی کرده و راهی دیار برادر می‌شود و شهریار هم به انتقام خیانت همسرش هر شب دختری را به نکاح درمی‌آورد و بامداد دستور قتلش را می‌داد. تا اینکه دیگر دختری در شهر نمی‌ماند؛ جز شهرزاد و دنیازاد، دختران وزیر شهریار.»
«محمد جعفری قنواتی» پژوهشگر ادبیات فولکلور معتقد است سبک ادبی فولک با داستانهای هزار و یک شب دو شباهت ویژه دارد؛ اول، موضوع داستان‌ که نمونه‌های آن را در قصه‌ها و روایت‌های شفاهی ایرانی می‌توان دید: مانند «سندبادنامه» و «بختیارنامه». دوم، ساختار داستان است که کسی مجبور به انجام کاری می‌شود تا مردنش را به تاخیر بیندازد. او درباره‌ی ساختار کتاب گفته است: «شفاهی یا کتبی بودن هزار و یک شب را با معیار قرار دادن ساختار متن بررسی می‌کنم. ساختار هزار و یک شب شفاهی است. تکرارها و لحنش نشان می‌دهد که داستانی شفاهی است. هزار و یک شب مکتوب شده اما ساختار شفاهی خود را از دست نداده. بنابراین به گمانم هزار و یک شب جزو ادبیات فولکلور ما محسوب می‌شود و ریشه در این نوع از ادبیات دارد.»
تاثیر هزار و یک شب در ادبیات غرب
محققان ادبی معتقدند؛ سبک نگارش، لحن روایی و قصه‌گویی کتاب هزار و یک شب روی آثار بعضی از نویسندگان مطرح غربی تاثیر گذاشته است. کسانی مثل «جیمز جویس»، نویسنده‌ی مشهور ایرلندی که بسیاری کتاب «اولیسِ» او را بزرگ‌ترین رمان قرن بیستم می‌دانند. «مارسل پروست»، مقاله‌نویس و نویسنده‌ی فرانسوی که بعد از نگارش کتاب بزرگ و مهمش، «در جستجوی زمان از دست رفته» به عنوان یکی از نویسندگان نامدار تاریخ ادبیات شناخته می‌شود و «خورخه لوئیس بورخسِ» آرژانتینی که داستانهای کوتاهش او را به شهرتی جهانی رساند. بورخس یکی از برجسته‌ترین نویسندگان آمریکای لاتین است.
بهترین ترجمه‌ی کتاب هزار و یک شب
«آنتوان گالان» حدود 300 سال کتاب هزار و یک شب را به زبان فرانسه ترجمه کرد. هرچند «گالان» داستان‌هایی مثل علی‌بابا و علاءالدین را به متن اصلی اضافه کرد و به اصالت کتاب وفادار نماند، اما ترجمه‌ی او باعث شد تا توجه کشورهای زیادی به قصه‌های جذاب این اثر جلب شود.
صد و پنجاه سال بعد عبداللطیف طسوجی که در حکومت و دربار قاجار، ملاباشی بود، کتاب را به دستور محمد شاه به فارسی ترجمه کرد. این ترجمه با صدای شنیدنی و خوانش واضح «پروین محمدیان» ضبط و تهیه شده است. کتاب صوتی هزار و یک شب را می‌توان در این صفحه سایت فیدیبو دانلود کرد و با شنیدنش در رویاهای تو‌در‌توی سفر کرد.
صد و شصت سال بعد از اولین ترجمه‌ی فارسی رمان هزار و یک شب، «  ابراهيم اقليدي » بر اساس متن عربی و ترجمه‌های انگلیسی و فرانسوی کتاب، این اثر را به فارسی برگرداند. این ترجمه توسط «نشر مرکز» منتشر شد. «اقلیدی» درباره‌ی اثری که طسوجی تبریزی از خود به‌جا گذاشته، گفته است: «معتقدم که زبان در بستر تاریخی باید تغییر کند اما اگر بخواهیم از این زبان برای ترجمه بهره ببریم، باید به زبان عامه نزدیک باشد. به همین دلیل ترجمه‌ی عبداللطيف طسوجي درخشان‌ترین ترجمه‌ی هزار و یک شب است.»
 «محمدرضا مرعشی‌پور» هم کتاب را به زبان فارسی برگردانده است که«انتشارات نیلوفر» آن را در چهار جلد منتشر کرده است. در اوایل دهه هشتاد «انتشارات هرمس» ویراستاری ترجمه‌ی عبداللطیف طسوجی را انجام داد و کتاب را در دو جلد منتشر کرد.
مترجم هزار و یک شب؛ مردی از دربار قاجار
ملا عبداللطیف طسوجی، نویسنده و مترجم، در بخش طسوج شهر تبریز به دنیا آمد. او فردی فاضل و درویش مسلک بود و در زمان حکومت فتحعلی شاه قاجار و محمد شاه زندگی کرده است. در دوران جوانی ادبیات عربی و فارسی را یاد گرفت و مجتهد شد. طسوجی پس از به قدرت رسیدن ناصرالدین شاه، معلم و ملاباشیِ پسرش ظل‌السطان شد و ده سال به او درس داد. بعد از آن فرزندانش را به دربار شاه سپرد و به کربلا رفت. او مدتی در نجف زندگی کرد و در همان‌جا درگذشت.
کتاب «برهان قاطع» که واژه‌نامه‌ی زبان فارسی‌ست، به عنوان یکی از آثار عبداللطيف تسوجي شناخته می‌شود. در حالی که اطلاعات جدید به‌دست آمده نشان می‌دهد این کتاب، نوشته‌ی میرزامحمدکریم بن مهدیقلی سرابی، معلم محمد شاه است. یکی از دلایلی که تا سال‌ها این اثر را به او نسبت دادند،  نوشته‌های «ملک‌الشعرای بهار» در کتاب «سبک شناسی» است که به وضوح تالیف این کتاب را به تسوجی تبریزی نسبت داده است.
از آثار ترجمه شده توسط عبداللطیف طسوجی می‌توان به کتاب «کلیله و دمنه» که دست‌نویس آن موجود نیست، کتاب «کشف الغمه»، کتابی درباره زندگی و فضائل چهارده معصوم که یک نسخه از آن در کتاب‌خانه‌ی مجلس است و کتاب هزار و یک شب که مهم‌ترین و ماندگارترین اثر اوست، اشاره کرد.
فیلم هزار و یک شب؛ از پازولینی تا هالیوود
مهم‌ترین برگردان سینمایی این اثر ادبی را «پیر پائولو پازولینیِ» فقید در سال 1974 کارگردانی کرد. فیلم «شب‌های عربی» Arabian Nights یک قسمت از «سه‌گانه‌ی زندگیِ» این کارگردان برجسته‌ی ایتالیایی‌ست.  او این سه فیلم را بر اساس متن‌های کهن و قدیمی ساخت. «افسانه‌های کانتربوری» و «دکامرون» دو فیلم دیگر این مجموعه هستند و «شب‌های عربی» به عبارتی هزار و یک شب پازولینی است.
سومین اثر «فرخ غفاری» فیلمی بر اساس یکی از داستان‌های هزار و یک شب است. فیلم «شب قوزی» در سال 1343 با بازی «پری صابری» و «محمدعلی کشاورز» ساخته شد. «غفاری» فضای فیلم «شب قوزی» را شبیه به تهران آن دوران ساخت و جامعه‌ی ایران در دهه‌ی چهل را در قالب کمدی سیاه نشان داد. فیلم اگرچه فروش زیادی نداشت اما در جشنواره‌های معتبری مثل «کن» و «کارلوی‌واری» مورد تحسین قرار گرفت.  
«میگوئل گومز» کارگردان پرتغالی، در سال‌ 2015 سه‌گانه‌ای با اقتباس از قصههای هزار و یک شب با نام «شب‌های عربی» Arabian Nights ساخت که هر سه قسمت این مجموعه با اقبال عمومی و نظر مثبت منتقدین همراه بود.
 سال 1942 فیلم «شب‌های عربی» Arabian Nights بر اساس داستان‌های هزار و یک شب به کارگردانی «جان راولینز» ساخته شد و روی پرده‌ی سینما رفت. این فیلم نامزد چهار جایزه در آکادمی اسکار شد.
«کمپانی والت دیزنی» انیمیشنی دنباله‌دار بر اساس داستان «علاءالدین» که در کتاب هزار و یک شب روایت می‌شود، ساخت. فیلم اول «علاءالدین» Aladdin است که در سال 1992 و با کارگردانی «ران کلمنتس» ساخته شد. قسمت دوم این سه‌گانه «بازگشت جعفر» The Return of Jafar نام دارد که در سال 1994 اکران  شد و دو سال بعد آخرین قسمت این مجموعه توسط «تد استونز» ساخته شد. یکی از صداپیشه‌های انیمیشن «علاءالدین و شاه دزدان» Aladdin and the King of Thieves  «رابین ویلیامز»، هنرپیشه‌ی بزرگ آمریکایی است.
شما می‌توانید برای دانلود کتاب صوتی هزار و یک شب و خرید آنلاین pdf آن از همین صفحه‌ی فیدیبو اقدام کنید. 
در بخش‌هایی از کتاب هزار و یک شب ( لیله و لیله) می‌خوانیم
یهودی خط گرفته، برفت و حسن، ملول نشسته، بر احوال خویش همی گریست تا اینکه شب درآمد. حسن در همان‌جا بخفت. چون گورستان مکان جِنیان بود، جنیه‌ی مؤمنه‌ای بدان بقعه بگذشت. دید که بقعه از پرتوِ حسن روشن گشته. جنیه را شگفت آمد. بر هوا بلند شد، عفریطی را دید، بر او سلام کرد و گفت: از کجا می‌آیی؟ عفریط گفت: از شهر مصر می‌آیم. جنیه گفت: من از بصره همی آیم و پسری به گورستان خفته یافتم که در خوبی به جهان اندر مانند ندارد. با من بیا تا به تماشای او رویم. پس هر دو به بقعه فرود آمدند و چشم بر جمال حسن بدرالدین دوختند. جنیه گفت: من تا کنون پسری بدین زیبایی ندیده‌ام. عفریط گفت: من هم کسی بدین خوبی ندیده بودم ولی در مصر، شمس‌الدینِ وزیر را دختری‌ست که به این پسر همی ماند و مَلک مصر او را خواستگاری کرد. وزیر گفت: ای پادشاه! از حکایت برادرم آگاه هستی که او از من به خشم روی بتافت و من نیز از روزی که مادر، این دختر را زایید، سوگند یاد کرده‌ام که جز به پسر برادر به دیگری ندهم. چون مَلک سخن وزیر بشنید، گفت: من از مثل تویی دختر می‌خواهم و تو بهانه‌های خنک می‌آوری. به خدا سوگند دختر تو را ندهم؛ مگر به پست‌ترین مردم. پس مَلک سیاهی را که کوژپشت و سینه برآمده بود بخواست. دختر وزیر را به او کابین کرد و گفت: امشب دختر به او سپارند و زنگیان بر آن سیاهِ کوژپشت گرد آمده، شمع‌های روشن به‌دست گرفته و کوژپشت را به گرمابه می‌بردند و با یکدیگر مزاح می‌کردند و می‌خندیدند اما دختر وزیر را مشاطه‌گان می‌آراستند و او می‌گریست. چون قصه بدین‌جا رسید، بامداد شد و شهرزاد قصه گو لب از داستان فروبست.","['داستان و رمان', 'داستان و رمان ایرانی']",https://newcdn.fidibo.com/images/books/89391_48344_normal.jpg
جین ایر,شارلوت برونته,نوشین ابراهیمی,مریم پاک ذات,"۶۵,۰۰۰",آوانامه,۱۳۹۷/۱۲/۰۵,فارسی,1406.35,"«حس پیشگویی یا حس ششم، احساس غریبی است؛ همین‌طور هم‌فکری و معجزه. ترکیب این سه با هم معجون رمزآلودی را می‌سازد که برای انسان ناشناخته باقی‌مانده است. من هیچ‌گاه به حس ششم نخندیده‌ام، زیر ا که چنین حسی در من وجود دارد.» این بخشی از جملات کتاب جین ایر اثر شارلوت برونته است. جین ایر یکی از زیباترین عاشقانه‌های کلاسیک جهان است که قهرمان زن آن برخلاف بیشتر آثار ادبیات کلاسیک زنی زیبا، فریبنده و پرقدرت نیست، دختر یتیم کوچکی است که در مقابل زندگی می‌ایستد. جین ایر را باید خواند و در انگلستان قرن نوزدهم زندگی کرد.
‌درباره‌ی کتاب جین ایر اثر شارلوت برونته
رمان جین ایر (jane eyre)  یکی از برجسته‌ترین آثار ادبیات کلاسیک سال 1847 در انگلستان منتشر شد. در اولین چاپ این کتاب نام شارلوت برونته روی جلد این کتاب نبود. او نیز مانند بسیاری از زنان نویسنده در قرن نوزدهم از اسامی مردانه برای انتشار آثارش استفاده می‌کرد و درنتیجه جین ایر به نام «کرر بل curere bell» منتشر شد. این رمان پس از انتشار نظرات زیادی را به خود جلب کرد و همه می‌خواستند نویسنده‌ی ناشناسش را بشناسند. حتی ناشر هم تا یک سال بعد نمی‌دانست که یک زن این کتاب را نوشته است.
داستان جین ایر داستان زندگی دختری به این نام از کودکی تا بزرگ‌سالی است و فراز و نشیب‌های زندگی یک زن در جامعه‌ی قرن نوزدهم انگلیس را از زبان خود او روایت می‌کند. جین ایر که دختری فقیر و یتیم است تلاش می‌کند در برابر جامعه‌ای که او نمی‌بیند بایستد و خودش را اثبات کند. این رمان  بازتابی از سختی‌های دوران کودکی  و نوجوانی خواهران برونته است و دغدغه‌های جامعه‌ی آن زمان انگلیس، از کلیسا تا روابط جنسی و طبقات اجتماعی را بیان می‌کند.
رمان جین رمان بسیار موفقی است و ردپای آن را در آثار بسیاری از هنرمندان بعد از شارلت برونته می‌توان دید. رمان‌هایی مانند «دریای گسترده‌ی سارگاسو»، «جین ایر شدن»، «شوهر  جین ایر» و «رقیب جین ایر» با الهام از این رمان نوشته‌شده‌اند. بسیاری از منتقدان معتقدند رمان مشهور «ربه‌کا» نیز تأثیر زیادی از جین ایر گرفته است.
بر اساس جین ایر چندین اثر سینمایی و تلویزیونی هم ساخته‌شده است که مشهورترین آن فیلم جین ایر به کارگردانی «کری فوکونا cary fukunaga » است که سال 2011 پخش شد و نظرات زیادی را به خود جلب کرد.
خلاصه داستان جین ایر
‌جین دخترکی است که پدر و مادرش را از دست ‌داده است. او در آغاز با خاله و پسرخاله‌اش زندگی می‌کند اما آن‌ها علاقه‌ای به او ندارند و پس از آزار و اذیت زیاد او را به یتیم‌خانه‌ی لوود می‌سپارند. لوود محیط ترسناکی دارد و بسیار کثیف است. بسیاری از بچه‌ها در این یتیم‌خانه از بیماری‌های واگیردار می‌میرند و هیچ امکاناتی برای بچه‌ها وجود ندارد. جین 8 سال در این یتیم‌خانه دوام آورد و سرانجام تصمیم به ترک این محل غمبار گرفت. او به‌عنوان معلم سرخانه در عمارتی اشرافی به نام «تورنفیلد هال» پذیرفته شد. ورود جین ایر به این عمارت فصل جدیدی را در زندگی او رقم زد و او را دستخوش احساسات تازه و رویدادهای غیرمنتظره‌ای کرد...
‌درباره‌ی شارلوت برونته  نویسنده‌ی کتاب جین ایر
شارلوت برونتهcharlotte bronte  بزرگ‌ترین خواهر از میان سه خواهر برونته است که هرکدام آثار ادبی بسیار مهمی را به تاریخ ادبیات عرضه کرده‌اند. آن برونته خالق اگنس گری است و امیلی برونته رمان بسیار مشهور بلندی‌های بادگیر را نوشته است.
 شارلوت سال 1816 در تورنتون متولد شد و در دوران کودکی مادرش را از دست داد. پدرش او و 4 خواهر و یک برادرش را به مدرسه‌ای شبانه‌روزی فرستاد. اما در این مدرسه زندگی اتفاقات دردناک دیگری را برای این خانواده رقم زد و دو خواهر بزرگ شارلوت براثر سل درگذشتند. پس‌ازاین واقعه خواهران برونته به خانه بازگشتند و از همان سال‌های نوجوانی به‌عنوان معلم سرخانه در خانه‌های اشراف مشغول تدریس شدند.
خواهران برونته ابتدا کارشان را با شعر آغاز کردند و اولین آثارشان را نیز با هزینه‌ی شخصی منتشر می‌کردند. برونته‌ها هیچ‌کدام عمر طولانی‌ای نداشتند. امیلی و آن برونته به فاصله‌ی چند ماه و درحالی‌که هنوز به سی‌سالگی نرسیده بودند درگذشتند و شارلوت نیز سال 1855 درحالی‌که به‌تازگی ازدواج‌کرده بود و فرزندی در شکم داشت درگذشت. از دیگر آثار باقی‌مانده از شارلوت برونته می‌توان به رمان‌های «شرلی»، «ویلت» و رمان ناتمام «اما» اشاره کرد.
ترجمه‌ی کتاب جین ایر به فارسی
رمان جین ایر یکی از مهم‌ترین آثار ادبیات کلاسیک است و تاکنون چندین و چند بار به فارسی برگردانده شده است. اولین بار سال 1329 «مسعود برزین» این کتاب را به فارسی ترجمه کرد. رضا رضایی و مرضیه خسروی نیز این اثر را به فارسی برگردانده‌اند که به ترتیب نشر نی و انتشارات روزگار این ترجمه‌ها را روانه‌ی بازار کتاب ایران کرده‌اند.
انتشارات آوا نامه کتاب صوتی جین ایر را با ترجمه‌ی نوشین ابراهیمی عرضه کرده و در اختیار علاقه‌مندان قرار داده است.
چرا باید کتاب جین ایر را خواند؟
جین ایر یکی از بهترین نمونه‌های آثار ادبی کلاسیک است. این اثر ارزشمند ادبی تصویر مهمی از ادبیات قرن نوزدهم ارائه می‌دهم و البته در کنار زیبایی‌‌های ادبی اثری پردغدغه‌  است. شارلوت برونته مانند بسیاری از نویسندگان قرن نوزدهم دغدغه‌های اجتماعی‌اش را در قالب جین ایر بیان کرده است. این کتاب تصویری از زمانه‌ی زندگی برونته است، زمانه‌ای که در تاریخ اروپا بسیار سرنوشت‌ساز بود و ریشه‌ی تحولات اساسی‌ای که منجر به شکل‌گیری اروپای مدرن شد را می‌توان در آن یافت. هرکس که به ادبیات کلاسیک و به‌خصوص ادبیات انگلستان علاقه دارد باید این کتاب را بخواند و سفر هیجان‌انگیزی را که شارلوت برونته برای خواننده ترتیب داده است را تجربه کند.
کتاب جین ایر در دسته‌ی کتاب‌های ادبیات کلاسیک قرار دارد.
کتاب جین ایر مناسب برای گروه سنی بزرگ‌سال است.
خوانش کتاب صوتی جین ایر را مریم پاک ذات  به‌ عهده داشته ‌است.
کتاب جین ایر جزو کتاب‌های حجیم و بلند با موضوع ادبیات کلاسیک است. این کتاب برای افرادی که وقت بیشتری برای مطالعه دارند و می‌خواهند در زمینه‌ی  ادبیات کلاسیک زمان بیشتری را به مطالعه اختصاص دهند انتخاب مناسبی است.
آنچه در بالا خواندید بررسی و نقد کتاب جین ایر اثر شارلوت برونته  بود.خرید و دانلود این اثر در همین صفحه امکان‌پذیر است. برای مطالعه‌ی دیگر کتاب‌ها در زمینه‌ی ادبیات کلاسیک می‌توانید به قسمت دسته‌بندی کتاب‌ها مراجعه و کتاب‌های این موضوع را یکجا مشاهده کنید.","['داستان و رمان', 'داستان و رمان خارجی', 'داستان و رمان انگلیس']",https://newcdn.fidibo.com/images/books/88263_41912_normal.jpg
گرامافون,شرمین نادری,,بهرام شاه‌محمدلو,,آفرینش کتاب الکترونیک فیروزان (فیدیبو),۱۴۰۰/۰۹/۱۵,فارسی,43.48,گرامافون مجموعه‌ای است از قصه‌های عامیانه‌ی ایران که «شرمین نادری» آن‌ها را جمع‌آوری و بازنویسی کرده و با صدای خاطره‌انگیز «بهرام شاه‌محمدلو» اجرا شده‌اند. قصه‌هایی کوتاه از تمام اقوام و نواحی ایران. ** این قصه‌ها ممکن است برای گروه‌های سنی کودکان مناسب نباشد. در میان کوه‌های بلند گیلان و در بلندترین ییلاقات سرد و سرسبز اشکور، مرد جوانی به نام هادی، سرگالِش و همه‌کاره‌ی گله‌ی بزرگی بود. هادی عاشق دختری به نام رعنا شده بود ولی عشق و وصال همیشه ساده اتفاق نمی‌افتد.,"['داستان و رمان', 'داستان کوتاه']",https://newcdn.fidibo.com/images/books/124385_39509_normal.jpg
گرامافون,شرمین نادری,,بهرام شاه‌محمدلو,,آفرینش کتاب الکترونیک فیروزان (فیدیبو),۱۴۰۰/۰۸/۰۵,فارسی,30.43,گرامافون مجموعه‌ای است از قصه‌های عامیانه‌ی ایران که «شرمین نادری» آن‌ها را جمع‌آوری و بازنویسی کرده و با صدای خاطره‌انگیز «بهرام شاه‌محمدلو» اجرا شده‌اند. قصه‌هایی کوتاه از تمام اقوام و نواحی ایران. ** این قصه‌ها ممکن است برای گروه‌های سنی کودکان مناسب نباشد. «سارای و آیدین خان چوپان» قصه‌ی عشق است. عشق «سارای» دختری زیبا و محبوبش «آیدین» که همه‌ی اهالی دشت مغان از آن خبر داشتند. اما روزگار همیشه بر وفق مراد عاشقان نیست. وقتی آیدین گله را به قشلاق برد و مدتی از سارای دور بود، خان حریص روستا این دختر زیبا را داد و ماجرای آن‌ها طور دیگری رقم خورد. طوری که هیچ‌کدام از این عشاق انتظارش را نداشتند.,"['داستان و رمان', 'داستان و رمان ایرانی']",https://newcdn.fidibo.com/images/books/122175_79089_normal.jpg
موش‌ها و آدم‌ها,جان اشتاین بک,کیانوش رزاقی,مصطفی طالبیان‌مقدم,"۱۴,۰۰۰",شنیدار,۱۳۹۹/۱۲/۱۰,فارسی,229.35,جان اشتاین بک در کتاب موش‌ها و آدم‌ها، داستان دو دوست به نام‌های جورج و لنی را بازگو می‌کند. این دو دوست دارای ویژگی‌های بسیار متفاوتی هستند. آن‌ها برای پیدا کردن کار، از مزرعه‌ای به مزرعه دیگر می‌روند و به امید اینکه روزی بتوانند زمین و مزرعه اختصاصی خودشان را داشته باشند، زندگی می‌کنند. یکی از شناخته شده‌ترین داستان‌های جان اشتاین بک، رمان کوتاه موش‌ها و آدم‌ها (Of mice and men) است که در سال ۱۹۷۳ منتشر شده. داستان که در سال‌های رکود بزرگ آمریکا اتفاق می‌افتد، بر اساس بخشی از خاطرات نویسنده شکل گرفته است. جرج میلتون و لنی اسمال دو دوست هستند که با مهتری در آخور اسب‌ها در اسبداری‌ها روزگار می‌گذرانند. آرزوی دیرین هر دویشان آن است که روزی جایی را بخرند و در آن خرگوش پرورش دهند. لنی از بچگی از نوازش چیزهای نرم خوشش می‌آید و زور بازوی بسیاری دارد ولی چندان باهوش نیست و کودن است. از همین رو دچار دردسر می‌شود، به ویژه هنگامی که زن پسر ارباب، کرلی، از او می‌خواهد تا موهایش را نوازش کند. لنی ناخواسته زن بیچاره را می‌کشد و از ترس می‌گریزد. کرلی خشمگین با مردانش در پی یافتن و از پای در آوردن لنی راهی می‌شود. جرج هم برغم سوگندش برای پشتیبانی از لنی در چنین درگیری‌هایی به گروه پیوسته در پی انی راهی می‌شود. مبنای این داستان آموخته‌های زندگی اشتاین بک درباره زندگی مردان بی‌خانمان و دربدر در پی کارگری در اسبدارها است. نام این داستان از سروده رابرت برنز بر گرفته شده است. کتاب موش‌ها و آدم‌ها از آن رمان‌هایی است که از شیوه روایتی مبهم استفاده می‌کند. این شیوه، شیوه سوم شخص هدف نام دارد که به خواننده اجازه دسترسی مستقیم به افکار و احساسات هیچ کاراکتری را نمی‌دهد و تنها از طریق اعمال و گفتگوی شخصیت‌ها می‌تواند دیدگاه آن‌ها را استنباط کند. جان اشتاین بک (John Steinbeck) برای شخصیت رمان خود احساس همدردی می‌کند اما این باعث نمی‌شود که برای آن‌ها پایان خوشی را رقم بزند. در عوض او تضاد بین دنیای واقعی سرشار از فقر و کمبود و خشونت را با جهان رویایی آزاد و ثرتمند و دوست داشتنی به تصویر می‌کشد. این مجاورت بی‌رحم و خشن به سادگی بیان می‌کند که رویای آمریکایی شاید چیزی بیشتر از یک خیال نومیدانه نبوده است. جان اشتاین بک در سال ۱۹۰۲ میلادی در شهر سالیناز کالیفرنیا در دره کشاورزی حاصلخیزی حدود بیست مایلی اقیانوس آرام به دنیا آمد... و هر دو، دره و اقیانوس، اساس کار بعضی از مهم‌ترین آثارش را تشکیل دادند. پس از ازدواج و نقل مکان به درختستان آرام، دو کتاب داستانی کالیفرنیایی به چاپ رساند، شرق بهشت و یک خدای ناشناخته. بعد از آن روی داستان‌های کوتاه کار کرد که در کتاب دره طولانی جمع‌آوری شد. سه اثر قوی او در اواخر سال‌های ۱۹۳۰ روی طبقه کارگری کالیفرنیایی متمرکز شده‌اند: در جنگی مشکوک، موش‌ها و آدم‌ها، و کتابی که توسط خیلی‌ها بهترین اثرش شناخته شد، یعنی خوشه‌های خشم. آخرین کتاب‌هایش شامل پنجشنبه شیرین، یک تقلید، روزگاری آن‌جا جنگی بود، زمستان نارضایتی ما، سفرها با چارلری برای کشف آمریکا، آمریکایی و آمریکایی‌ها. جان‌ اشتاین‌بک در سال ۱۹۶۲ جایزه نوبل ادبی را دریافت کرد و در سال ۱۹۶۸ درگذشت. - در بخشی از کتاب موش‌ها و آدم‌ها می‌خوانیم: در چند مایلی جنوب شهر سولِدَد، رودخانه سالیناس به لبه‌ی دامنه کوه سرازیر می‌شود و در آن‌جا عمیق و سرسبز می‌گردد. آب رودخانه از روی سنگ‌های زرد رنگ، زیر نور آفتاب می‌لغزد و حرکت می‌کند تا به برکه‌ای باریک برسد، آبی زلال و گرم. یک طرف رودخانه، دامنه‌ی کوه، طلایی رنگ است و رودخانه دایره‌وار به سمت آن سرازیر می‌شود و تا صخره‌های محکم کوهستان گابیلان، می‌رسد. درون دره، کنار آب، درختان ردیف شده‌اند... درختان بید با هر بهار تازه و سبز می‌شوند، خاشاک همراه با سیلاب‌های زمستانی در مسیر رودخانه حرکت کرده و در نهایت به شاخه‌های زیرین درخت‌های چنار چسبیده‌اند. درختان چنار با شاخه‌های خمیده‌، بر روی برکه طاق زده‌اند. روی لبه‌ی سنگلاخی برکه، زیر درختان، برگ‌ها آن‌قدر عمیق و شکننده فرش شده‌اند که اگر یک مارمولک از روی آن‌ها رد شود، سر و صدای بلندی به وجود می‌آید. عصر هنگام خرگوش‌ها از بیشه‌ها بیرون می‌آیند تا بر روی سنگ‌ها بنشینند، و سطح نمناک و شنی کنار رودخانه از رد پای شبانه راکون‌ها، و رد پای گسترده سگ‌های مزارع... با فضولات حیوانات و رد سُم آهوها که برای آب خوردن می‌آیند، پوشیده می‌شود. لابه‌لای درختان بید و درختان چنار باریکه راهی وجود دارد که در اثر رفت و آمد کودکان و نوجوانانی که از مزراع برای شنا کردن در برکه می‌آیند، و توسط ول‌گردانی که عصرگاهان از سمت بزرگراه به جنگل و نزدیک رودخانه می‌آیند، پاخورده و سخت کوبیده شده است. در جلوی شاخه‌ی افقی یک درخت چنار بزرگ، کومه‌ای از خاکستر به جا مانده از آتش‌ها دیده می‌شود؛ شاخه‌ای که در اثر نشستن بر روی آن، ساییده و صاف شده است.,"['داستان و رمان', 'داستان و رمان خارجی', 'داستان و رمان آمریکا']",https://newcdn.fidibo.com/images/books/111112_61042_normal.jpg
موش‌ها و آدم‌ها,جان اشتاین بک,مهدی افشار,کامیار محبی,"۳۱,۰۰۰",آوانامه,۱۳۹۸/۰۲/۲۵,فارسی,265.81,"درباره رمان صوتی موش ها و آدم ها
رمان موش‌ها و آدم‌ها از معروف‌ترین کتاب‌های ادبیات قرن بیستم آمریکا است که  جان اشتاین بک با نگاهی دقیق آن را به رشته‌ی تحریر دراورده است. او رکود اقتصادی و خشکسالی شدید که منجر به بیکاری میلیون‌ها کارگر شده بود را دستمایه‌ی اصلی داستان خود قرار داده و  وضعیت بد کارگران، بی‌عدالتی و تبعیض نژادی را در این مقطع حساس به تصویر کشیده است. 
‌درباره‌ی کتاب صوتی موش‌ها و آدم‌ها اثر جان اشتاین بک
موش‌ها و آدم‌ها مانند دیگر آثار جان اشتاین بک از بی‌عدالتی و زندگی سراسر رنج کارگران می‌گوید. دو شخصیت «جورج» و «لنی» ماجراهای این داستان را رقم می‌زنند. داستان از زاویه دید راوی و با زبانی مبهم بیان می‌شود و زندگی دو کارگر ساده را به تصویر می‌کشد. جرج و لنی به دنبال بحران اقتصادی، به امید یافتن کاری ساده به تمام مزرعه‌های کالیفرنیا سر می‌زنند. جرج فردی ریز اندام و لنی شخصیت درشت اندام است که دچار اندکی عقب ماندگی است و این موضوع آنها را به دردسرهای زیادی می‌اندازند. با این وجود آن دو رفقای صمیمی هستند که هیچ چیزی نمی‌تواند آنها را از یکدیگر جدا کند. تنها آروزی جرج و لنی آن است که روزی زمین کشاورزی و حیوانات مزرعه‌ی خود را داشته باشند. جان اشتاین بک در این اثر، به زبانی شیوا و تاثیرگذار استثمار کارگران را بیان می‌کند.
در سال 1939 جان اشتاین بک در نگارش فیلمنامه‌‌ی فیلم موش‌ها و آدم‌ها با  «لوئیس مایلستون» همکاری کرد.  در سال 1992 هم فیلم موش‌ها و آدم‌ها به کارگردانی «گری سینایس» با اقتباسی از این کتاب ساخته شد.
کتاب صوتی موش‌ها و آدم‌ها دارای 6 فصل است که برخی از آنها دارای دو بخش است. میانگین زمان هر فایل صوتی حدود 25 دقیقه است. حجم کل این کتاب صوتی معادل 265 مگابایت است.
‌نقد‌ها و نظرات درباره‌ی کتاب صوتی موش‌ها و آدم‌ها
کتاب «موش‌ها و آدم‌ها» را می‌توان یک کتاب نمادین دانست. نویسنده در این کتاب، کارگران رنجور و افراد طبقه‌ی پایین اجتماع را مانند موش‌هایی دانسته است که سرمایه‌داران و ثروتمندان  آنها را استثمار کرده اند و آرزوهای آنان به حسرت تبدیل می‌کنند.
‌درباره‌ی جان اشتاین بک نویسنده‌ی کتاب صوتی موش‌ها و آدم‌ها
«جان ارنست اشتاین بک» ‌‌در  27 فوریه سال 1902 در کالیفرنیا به دنیا آمد. او به دانشگاه استنفورد رفت تا در رشته‌ی ادبیات انگلیسی تحصیل کند اما پس از مدتی آن را نیمه کاره رها کرد. اشتاین بک به حرفه‌ی روزنامه‌نگاری علاقه‌ی زیادی داشت، به همین علت به نیویورک رفت و در این حرفه مشغول به کار شد. او فردی دغدغه‌مند بود و مطالعات اجتماعی و ادبی عمیقی داشت و نمی‌توانست نسبت به اتفاقات جامعه بی‌تفاوت باشد. جان اشتاین بک شغل‌های متعددی ازجمله نگهبانی، کارگری و کار در میوه‌فروشی را تجربه کرده است به همین علت با درد و رنج زندگی افراد فرودست جامعه به خوبی آشنایی داشته است.  او با درک و لمس زندگی طبقه‌ی کارگری داستان‌های ماندگاری از شرح رنج و درد آن‌ها آفرید. او با انتشار کتاب‌های خواندنی که از صراحت کلام برخوردار بودند به یکی از نویسندگان محبوب و برجسته‌ی قرن بیستم آمریکا بدل شد.
سبک، آثار و افتخارات جان اشتاین بک
جان اشتاین بک را می‌توان یکی از بزرگترین نویسندگان مکتب «ناتورالیسم» آمریکا دانست. کتاب‌های او مضمون انسانی دارد و محور اصلی داستان‌های او زندگی روزمره مردم و جبر مسلط بر آن‌هاست. فعالیت‌های ادبی او همزمان با انقلاب صنعتی و جریان‌های مربوط به مدرنیسم بود. او اولین اثرش را سال ۱۹۲۹ بانام «جام زرین» منتشر کرد. از مهم‌ترین آثار او می‌توان به کتاب «خوشه‌های خشم» و «چمن‌زارهای بهشتی» اشاره کرد. پس از انتشار رمان «خوشه‌های خشم»، جان اشتاین بک موفق به کسب جایزه «پولیتزر» شد. همچنین او به دلیل انتشار کتاب‌های انسان دوستانه و سبک نگارش منحصر به فردش در سال 1962 برنده جایزه «نوبل» شد.
آثار جان اشتاین بک نه تنها در دنیای ادبیات بلکه در دنیا فیلم و سیتنما نیز درخشش زیادی داشت و کارگردانان برجسته‌ای داستان‌های او  را بر روی صحنه برده‌اند. علاوه بر فیلم خوشه‌های خشم و موش‌ها و آدم‌ها ، «شرق بهشت»، «مروارید» و «ذرت داغ» از جمله فیلم‌هایی بودند که از داستان‌های اشتاین بک  با همین عنوان نام‌ها ساخته شده‌اند.
بزرگ‌ترین و ماندگارترین همکاری اشتاین‌بک در عرصه‌ی سینما، نوشتن دیالوگ‌های ماندگار فیلم «زنده باد زاپاتا» به کارگردانی «الیا کازان» بود، فیلمی که با بازی درخشان و خیره کننده «مارلون براندو» در نقش رهبر انقلابی و شورشی مکزیکی در تاریخ سینما ماندگار شد و جوایز زیادی دریافت کرد.
 جان اشتاین بک بعد از سال‌ها تلاش حمایت از طبقات ضعیف و ناتوان جامعه، در سال 1968 در نیویورک از دنیا رفت.
ترجمه‌ی کتاب صوتی موش‌ها و آدم‌ها به فارسی
موش‌ها و آدم‌ها کتاب شناخته شده‌ای است که افراد زیادی به ترجمه‌ی آن علاقه نشان داده‌اند و نسخه‌های متفاوتی از آن در بازار موجود است. از جمله ترجمه‌های موفق این کتاب می‌توان به ترجمه‌ی «سروش حبیبی» از نشر«ماهی»، ترجمه‌ی «فرزام حبیبی اصفهانی» انتشارات آتیسا اشاره کرد. انتشارات آوانامه کتاب صوتی موش‌ها و آدم‌ها را با ترجمه‌ی مهدی افشار عرضه کرده و در اختیار علاقه‌مندان قرارداده است.
چرا باید کتاب صوتی موش‌ها و آدم‌ها را شنید؟
کتاب صوتی موش‌ها و آدم‌ها در دسته‌ی کتاب‌های داستان و ادبیات آمریکایی قرار دارد. این کتاب مناسب برای گروه سنی بزرگ‌سال است. کتاب موش‌ها و آدم‌ها روابط انسان‌های تنها و طبقه‌ی پایین جامعه‌ی کارگری آمریکا را به تصویر کشیده است، افرادی که با وجود همه‌ی سختی‌ها رویاهای خود را رها نکرده‌اند و می‌کوشند تا شاید روزی آنها را به واقعیت تبدیل کنند. جان اشتاین بک در این رمان شخصیت‌های تاثیر‌گذاری را خلق کرده است که خواننده را به تفکری عمیق وا ‌می‌دارد.
 ","['داستان و رمان', 'داستان و رمان خارجی', 'داستان و رمان آمریکا']",https://newcdn.fidibo.com/images/books/90070_58752_normal.jpg
شرلوک هلمز,آرتور کانن دويل,جمشید اسکندانی,امیر دلاوری ، امیرمحمد صمصامی ، رضا عمرانی,,ماه آوا,۱۳۹۷/۰۲/۱۵,فارسی,76.04,کارآگاه جوان هاپکینز در شبی بارانی به آپارتمان هولمز می آید وخبر از کشته شدن جوانی به نام ویلوبی اسمیت می‌دهد.اسمیت که به تازگی از دانشگاه آکسفورد فارغ التحصیل شده اخیرا برای دستیاری به استخدام پروفسور کورام درآمده بوده تا به اودر تدوین کتاب تازه اش کمک کند.در محل جنایت هیچ نشانه وانگیزه ای از قتل پیدا نشده مگر عینکی دور طلایی که به نظرمی‌رسد متعلق به قاتل باشد. هولمز به همراه واتسون بلافاصله دست به کار می‌شود تا پرده ازراز این جنایت بردارد.,"['داستان و رمان', 'داستان و رمان خارجی', 'داستان و رمان انگلیس']",https://newcdn.fidibo.com/images/books/81387_64506_normal.jpg
گرامافون,شرمین نادری,,بهرام شاه‌محمدلو,,آفرینش کتاب الکترونیک فیروزان (فیدیبو),۱۴۰۰/۰۸/۲۴,فارسی,37.23,گرامافون مجموعه‌ای است از قصه‌های عامیانه‌ی ایران که «شرمین نادری» آن‌ها را جمع‌آوری و بازنویسی کرده و با صدای خاطره‌انگیز «بهرام شاه‌محمدلو» اجرا شده‌اند. قصه‌هایی کوتاه از تمام اقوام و نواحی ایران. ** این قصه‌ها ممکن است برای گروه‌های سنی کودکان مناسب نباشد. قصه‌ی «بازار اجنه» درباره‌ی شهریار رامهرمزی است. قصه‌های دریانوردی او که ماجراهایی هیجان‌انگیز دارد و شنونده را با سفرهایش همراه می‌کند.,"['داستان و رمان', 'داستان و رمان ایرانی']",https://newcdn.fidibo.com/images/books/123114_44749_normal.jpg
دال دوست داشتن,حسین وحدانی,,رضا عمرانی,"۳۰,۰۰۰",ماه آوا,۱۳۹۹/۱۰/۱۵,فارسی,132.92,"خیلی از ماها در دورانی از زندگی دست به قلم شدیم و درباره‌ی رخداد‌های روزمره نوشتیم. گاهی آرایه‌های ادبی را به متن اضافه کردیم و از بارها خواندن آن لذت بردیم. هر بار که به سراغ نوشته‌هایمان می‌رویم تمامی آن خاطرات از جلوی چشممان رد می‌شود. با همان حس و حال گذشته. داستان کتاب دال دوست داشتن هم به همین صورت است. کتابی که قرار نبود کتاب شود. متن‌های عاشقانه و صمیمی و داستان کوتاه نویسنده که با نوشته‌هایش، مخاطب را به خنده، گریه، شادی و... وامی‌دارد.
درباره کتاب دال دوست داشتن
کتاب دال دوست داشتن کتابی است که قبل از انتشارش خوانده شده بود. متن‌هایی از کتاب دال دوست داشتن را در بیشتر شبکه‌های اجتماعی می‌توانیم پیدا کنیم. اما مخاطبان حسین وحدانی خواستار این بودند که داستان‌های کوتاه و روایت‌های خواندنی او از عشق، دوست داشتن، عادت، غم و دلبستگی در یک مجموعه به‌صورت کتاب دربیاورد.
حسن وحدانی نویسنده‌ی کتاب دال دوست داشتن در مورد کتابش این‌گونه می‌گوید: «دیدم که انگار آدم‌هایی هستند که با خواندن این کلمات، حال بهتری پیدا می‌کنند. این را خودشان گفتند؛ در نامه‌ها و پیغام‌هایشان و گفتند که لحظه‌هایی بر آن‌ها گذاشته است که این کلمات به کمکشان آمده‌اند و برایم نوشتند که گاهی با خواندن این کلمات، راحت‌تر نفس کشیده‌اند، راحت‌تر لبخند زده‌اند، راحت‌تر اشک ریخته‌اند، راحت‌تر خوابیده‌اند، راحت‌تر دوست داشته‌اند و راحت‌تر دوست داشته شده‌اند و دیدم که زحمت باز نوشتن و آماده‌کردن یک کتاب، در برابر این‌همه، هیچ است.»
هرروزه ما در برابر حجم عظیمی از اخبار بد و حوادث ناگوار هستیم. کتاب دال دوست داشتن برای این منتشر شد که روانمان را با احساسات اصلی یک انسان دوباره آشتی دهد.
کتاب دال دوست داشتن با لحن پرکشش و صمیمی حسین وحدانی و با دیدگاه جدید وی، به موضوع عشق و دوست داشتن رنگ بوی دیگری داده است. به همین علت است که این کتاب از سایر عاشقانه‌ها متفاوت است و طرف‌داران خاص خودش را دارد.
درباره حسین وحدانی نویسنده کتاب دال دوست‌داشتنی
حسین وحدانی روزنامه‌نگار جوان و فعال در فضاهای مجازی است. وی متولد ۱۳۵۸ است و قلم بسیار پرطرف‌داری دارد. بیشتر درباره‌ي عشق می‌نویسد و تبحر خاصی در جذاب روایت کردن اتفاقات روزمره دارد. از جنگ بیزار است و این تنفر را در نوشته‌هایش هم جا داده. وی از سن ۱۸ سالگی به نوشتن و روزنامه‌نگاری مشغول است.
کتاب دال دوست داشتن برای چه کسانی مناسب است؟
کتاب دال دوست داشتن یک هدیه بی‌نظیر برای هرآن‌کسی است که دوستش دارید. اگر خودتان اهل خواندن داستان‌های عاشقانه هستید و به خواندن متن‌های روان اما صمیمی علاقه دارید همین‌الان می‌توانید برای خرید کتاب دال دوست داشتن از سایت فیدیبو اقدام کنید و یا با نصب اپلیکیشن رایگان فیدیبو می‌توانید علاوه بر نسخه‌ی صوتی، pdf کتاب دال دوست داشتن را نیز دانلود کنید. 
فهرست کتاب دال دوست داشتن
میان ماندن و رفتن
و تکه‌تکه شدن راز نیک‌بختی بود
مرا به خانه‌ات ببر
عادت می‌کنیم
خرده جنایت‌های آینده‌نگری
دال دوست داشتن
در ستایش غم
موجودی حساب شما کافی نمی‌باشد
آن نود و هشت تای اضافه
همین زخم‌هایی که نشمرده‌ایم
دکمه‌های روح
همین که می‌دانی کسی هست
قاعده بازی
یک دقیقه تمام شادکامی
آنی که خنده‌اش قشنگ است
نوشته‌ای برای کامبیز
مدال‌هایی که نمی‌خواهیم
سلاخ خانه شماره چند؟
ز هر چه که رنگ تعلق پذیرد
سیمای مرگی در دوردست
ای نور دیده، صلح به از جنگ و داوری
مورد عجیب خواجه حافظ شیرازی یا نگذاریم مرده بر زمین بماند
سوگوارانی که با من دویده‌اند
در مجموع این کتاب ۲ ساعت و ۱۴ دقیقه است و در سال ۱۳۹۹ توسط نشر ماه آوا با صدای رضا عمرانی منتشر شد. این کتاب با استقبال عمومی خوبی روبه‌رو شد و جز بهترین کتاب‌های عاشقانه‌ی ایرانی است.
در بخشی از کتاب صوتی دال دوست‌داشتنی می‌شنویم
دکمه‌های روح
پرسید:
- به نظر تو نمره‌ی صمیمیت ما از ده چند است؟
از هوشمندی پشت سوالش جا خوردم. فکر کردم به این که سال‌هاست کسی از من چنین سوالی نپرسیده. یعنی که کسی دغدغه‌ی صمیمیت نداشته است. ببین؛ این‌جور است که وقتی با کسی قرار کافه و گپ و چای و سفر و مهمانی می‌گذاری شاید پس ذهنش/ ذهنت این باشد که آیا ممکن است کار این قرار به کجا بکشد؟ ممکن است این دغدغه‌ات باشد یا نباشد. نگرانش/ نگرانت کند. دغدغه‌ی عریانی جسم با بسیاری از ما هست، یا دست‌کم زمانی بوده است. یعنی یک جای رابطه فکر می‌کنی به این که خب، آیا حالا من می‌خواهم این حجاب را بدرم؟ می‌خواهم آدم رابطه را راه بدهم و اجازه بدهم از مرز تنم بگذرد و خودم هم پایم را بگذارم آن طرف سیم‌خاردار، مرز جسم را رد کنم؟ این سوالی است که آدم از خودش می‌پرسد و به تجربه یا عادت یا ترس یا هر ملاک و معیار دیگری کم‌کم جواب شخصی‌اش را برایش پیدا می‌کند. اما یک زمانی داریم از روح حرف می‌زنیم. هیچ منظورم عاشقیت و این‌جور چیزها نیست. منظورم آن قسمت‌هایی از روح است که تصمیم می‌گیریم در برابر آدم رابطه‌مان عریانش کنیم یا نکنیم. از خودمان می‌پرسیم آیا باید بگذاریم دکمه‌های روحمان را یکی‌یکی باز کند؟ من چی؟ آیا خودم را وارد آن فضای مبهم و ناشناخته بکنم؟ آیا درگیر ریزه‌کاری‌های زندگی یک آدم دیگر بشوم که پایانی ندارد؟ همه‌ی آن خرده‌ریزه‌هایی که به‌ظاهر بی‌اهمیت‌اند و شاید به چشم نیایند، اما تکه‌تکه کنار هم واقعیتی از آن آدم را می‌سازند که جز با نزدیک شدن بی‌محابا و بی‌حساب روح آن دو آدم به دست نمی‌آید؟
مثلا: ما - حتی شرم‌زده‌ترین هامان - شده بارها در برابر آینه‌ی قدی اتاق برهنه شویم. به تن خود دست بکشیم و خودمان را تماشا کنیم. بارها شده از خودمان بپرسیم آیا اجازه خواهیم داد کسی از این مرز عبور کند و بر تن ما دست بکشد؟ و بعد خودمان را تصور می‌کنیم با آن آدم به‌خصوص و لابد پیش می‌آید که این اتفاق می‌افتد و الخ. اما همین ما یک‌جاهایی داریم که حتی خودمان هم هیچ‌گاه عریانش نکرده‌ایم. از بودنشان خبر داشته باشیم یا نه، هیچ‌وقت حاضر نشده‌ایم پیشروی آینه بایستیم و تماشایش کنیم. آن‌ها را مثل یک راز مخفی، مثل یک حقیقت، همیشگی اما مستور، با خودمان این‌وروآن‌ور برده‌ایم و مخفی کرده‌ایم؛ حتی از خودمان و حالا آدمی پیدا شده که به ما نزدیک است. خیال می‌کنیم یا دوست داریم که نزدیک شده باشد. از خودمان می‌پرسیم آیا می‌توانم نه سینه و پا و بازو که آن تکه‌های پنهان روحم را هم به او نشان بدهم؟
               ","['داستان و رمان', 'داستان و رمان ایرانی']",https://newcdn.fidibo.com/images/books/110788_85470_normal.jpg
گتسبی بزرگ,اسکات فیتز جرالد,مهدی افشار,آرمان سلطان‌زاده,"۳۴,۰۰۰",آوانامه,۱۳۹۵/۱۰/۱۵,فارسی,404.86,"‌درباره‌ی کتاب صوتی گتسبی بزرگ اثر اسکات فیتز جرالد
کتاب گستبی بزرگ مشهورترین اثر اسکات فیتزجرالد است که برای نخستین بار در سال 1025 منتشر شد. این کتاب با روایت جذاب خواننده را محسور می‌کند. این کتاب در زمان انتشارش موفقیت چندانی کسب نکرد اما هنگامی که بعد از مرگ نویسنده‌اش در سال 1945 برای بار دوم منتشر شد، موفقیت زیادی کسب کرد. این اثر امروز به عنوان یکی از بهترین رمان‌های قرن بیستم شناخته می‌شود و در بهترین دانشگاه‌های جهان تدریس می‌شود. موفقیت این کتاب تا حدی بود که در سال 2013 فیلمی موفق با بازی لئوناردو دیکاپریو در نقش نیک ساخته شد. این فیلم هم فروش فوق‌العاده‌ای در گیشه داشت.
خلاصه داستان کتاب صوتی گتسبی بزرگ
داستان از دید نگاه مردی به نام نیک روایت می شود که برای پیشرفت شغلی از شمال آمریکا به نیویورک مهاجرت کرده و در همسایگی مردی زندگی می کند که هر شب مهمانی های باشکوهی در منزلش برگزار می شود. نیک که در ابتدا از مهمانی های شبانه همسایه اش تعجب می کند سعی بر این دارد تا از او فاصله بگیرد چرا که از زرق و برق های زندگی گتسبی خوشش نمی آید، اما یک روز و با دریافت دعوتنامه ای از گتسبی نظرش عوض می شود و او هم یکی از مهمانان گتسبی می شود.
داستان گتسبی از این قسمت به اوج جذابیت خودش می رسد که نیک درباره مهمانی های گتسبی کنجکاو می شود و به این نتیجه می رسد که تمام این مهمانی ها جلب توجهی است برای معشوقه گتسبی تا شاید دوباره برگردد و گتسبی بتواند بار دیگر او را ملاقات کند. بنا بر اتفاق دیزی معشوقه گتسبی یکی از اقوام نزدیک نیک است و نیک برنامه ای ترتیب می دهد تا این دو همدیگر را ببینند و همین قرار داستان های هیجان انگیز و غیر قابل حدسی را برای مخاطب روایت می کند.
‌درباره‌ی اسکات فیتز جرالد نویسنده‌ی کتاب صوتی گتسبی بزرگ
اسکات فیتزجرالد داستان‌نویس و نویسنده‌ی آمریکایی متولد 24 سپتامبر 1896 است. او یکی از مشهورترین نویسندکان آمریکایی و رفیق و در عین حال رقیب ارنست همینگوی بوده است. رمان گتسبی بزرگ مشهورترین رمان اوست. اسکات فیتزجرالد در خانواده‌ای کاتولیک در شهر مینه‌سوتا آمریکا به دنیا آمد. او نخستین رمان خود را در سیزده سالگی در مدرسه نوشت و در سال 1913 وارد دانشگاه پریستون شد. او بعد از فارغ التحصیلی از دانشگاه پریستون به لس آنجلس مهاجرت کرد و در آن‌جا مشغول به کار شد. فیتزجرالد داستان‌نویس ماهری است و داستان‌ کوتاه‌های او طرفداران بیشتری دارند.
ترجمه‌ی کتاب صوتی گتسبی بزرگ به فارسی
انتشارات  آوانامه کتاب صوتی گتسبی بزرگ را با ترجمه‌ی مهدی افشار عرضه کرده و در اختیار علاقه‌مندان قرارداده است. مهدی افشار از مترجمان خوش‌نام و قدیمی ایرانی است که در کارنامه‌ی ادبی خودش تجربه‌ی ترجمه کتاب‌هایی مانند پیرمرد و دریا از ارنست همینگوی و جین ایر از شارلوت برانته را دارد. مهدی افشار نگاهی کاملا حرفه‌ای به ترجمه دارد و انتقاداتی نسبت به مترجمان امروزی دارد. او درباره‌ی ترجمه‌های امروزی و روش‌های بهبود آن می‌گوید: «ترجمه های ضعیف در حال نفوذ در بازار هستند به دلیل انتخاب مخاطبان است.وقتی خواننده ترجمه خوب و بد را تشخیص نمی دهد مترجم مقصر نیست. در وهله نخست باید به طبقه بندی مترجمان بپردازیم، تا بتوانیم مترجم درجه یک و دو را از هم تشخیص دهیم و  در قسمت دوم باید نشریه‌ای باشد تا به نقد آثار مترجمی بپردازد.»
ابداع کتاب‌های صوتی یکی از تاثیرگذارترین اتفاقاتی بود که در قرن اخیر رخ داده است. این روزها که زندگی‌ها به شدت ماشینی شده است کمتر کسی زمان کافی برای مطالعه پیدا می‌کند. کتاب‌های صوتی به دلیل سهولت استفاده‌شان میتوانند اوقات خالی خواننده را پر کنند. به این معنی که شما می‌توانید هنگامی که مشغول کارهای دیگر هستید به کتاب صوتی گوش کنید و از شنیدن آن لذت ببرید. آوانامه یکی از بهترین ناشران و تولیدکنندگان کتاب صوتی در ایران است. آوانامه با انتشار نسخه‌ی صوتی بهترین آثار ادبیات و فلسفه به انتشاراتی معتبر تبدیل شده است.
خوانش کتاب صوتی گتسبی بزرگ را آرمان سلطان‌زاده برعهده داشته است.
کتاب صوتی گتسبی بزرگ در دسته‌ی کتاب‌های داستانی قرار دارد.
کتاب صوتی گتسبی بزرگ مناسب برای گروه سنی بزرگسال است.
تعداد صفحات نسخه‌ی چاپی کتاب 224 صفحه است که با مطالعه‌ی روزانه 20 دقیقه می‌توانید این کتاب را در 11 روز بخوانید.
کتاب صوتی گتسبی بزرگ حجم اندکی دارد و برای افرادی که وقت کافی برای خواندن کتاب‌های طولانی را ندارند و قصد دارند کتابی مختصر با موضوع علمی را بخوانند مفید خواهد بود.
در بخشی از کتاب صوتی گتسبی بزرگ می‌شنویم
در روزگاری که جوان تر و طبعا آسیب پذیرتر بودم، پدرم اندرزی به من داد که از آن زمان همواره آویزه گوشم بوده است:
« هرگاه احساس کردی می خواهی کسی را سرزنش کنی، فقط به خاطر داشته باش، همه مردم این کره خاکی از
همان امکاناتی بهره مند نبوده اند که تو در زندگی برخوردار شده ای. » 
او دیگر سخنی نگفت، اما من و او همواره به طریق بی سخنی معمولاً با یک دیگر در ارتباط بودیم و می دانستم منظور او از این اندرز؛ بیش از آن است که گفته است. در نتیجه علاقه مندم در داوری هایم جانب احتیاط را داشته باشم، عادتی که دریچه های طبایع بسیاری را به رویم گشود و نیز مرا قربانی کلام کسالت بار حرفه هایی بسیار پرگو و وراج کرده است. ذهن غیرعادی در شناخت و چسبیدن به افراد عادی به محض مشاهده آن ها بسیار تیز و چابک است و به این ترتیب بود که در دانشکده مرا به ناحق متهم می کردند که سیاستمدار هستم، زیرا رازدار و سنگ صبور اندوه های آدم های خشن و بی گانه بودم. بیش تر این رازها را بی آن که جست وجویی کنم کشف می کردم ــ غالبا خود را به خواب می زدم یا خود را مشغول نشان می دادم یا خود را دشمن سبکسری وانمود می کردم، هرگاه به روشنی می دیدم که در افق، سخن محرمانه یی لرز لرزان در حال طلوع است؛ چرا که درددل های صمیمانه جوانان یا لااقل اصطلاحات و زبانی را که به کار می گرفتند، غالبا یا سرقت ادبی بود یا با سرکوب های آشکار مخدوش شده بود. پرهیز از داوری موضوع، امیدی بی پایان است. من هنوز اندکی بیم دارم از درک کامل آن چه پدرم با طمطراق و بزرگ نمایی بیان داشته بود و من نیز با طمطراق و بزرگ نمایی تکرار می کنم: «همه انسان ها از بدو تولد، به طور مساوی از امتیازات بهره مند نمی‌شوند.»
آن‌چه در بالا خواندید بررسی و نقد کتاب صوتی گتسبی بزرگ اثر اسکات فیتز جرالد بود.خرید و دانلود این اثر در همین صفحه امکان‌پذیر است. برای مطالعه‌ی دیگر کتاب‌ها در زمینه‌ی داستانی می‌توانید به قسمت دسته‌بندی کتاب‌ها مراجعه و کتاب‌های این موضوع را یکجا مشاهده کنید.","['داستان و رمان', 'داستان و رمان خارجی', 'داستان و رمان آمریکا']",https://newcdn.fidibo.com/images/books/85717_53647_normal.jpg
